<section class="txtsrc"><p><a class="linea txt" id="II_100_1"></a>τῶν γραφομένων ἄρα κύκλων περὶ τὰ ΚΕΓ καὶ
<a class="linea txt" id="II_100_2"></a>ΖΕΓ καὶ ΝΕΓ τρίγωνα ὀρθογώνια ἡ μὲν ἐπὶ
<a class="linea txt" id="II_100_3"></a>τῆς ΓΚ εὐθείας περιφέρεια μοιρῶν ἐστιν <u class="num">κδ</u> <u class="num">ιζ</u> <u class="num">κ</u>
<a class="linea txt" id="II_100_4"></a>καὶ ἡ ἐπὶ τῆς ΓΕ, λείπουσα δὲ εἰς τὸ ἡμικύκλιον,
<a class="linea txt" id="II_100_5"></a>τῶν αὐτῶν <u class="num">ρνε</u> <u class="num">μβ</u> <u class="num">μ</u>, ἡ δὲ ἐπὶ τῆς ΓΖ μοιρῶν <u class="num">οβ</u>
<a class="linea txt" id="II_100_6"></a>καὶ ἡ ἐπὶ τῆς ΓΕ ὁμοίως τῶν αὐτῶν <u class="num">ρη</u>, ἡ δὲ ἐπὶ
<a class="linea txt" id="II_100_7"></a>τῆς ΓΝ μοιρῶν <u class="num">ριθ</u> <u class="num">μβ</u> <u class="num">μ</u> καὶ ἡ ἐπὶ τῆς ΓΕ τῶν
<a class="linea txt" id="II_100_8"></a>λοιπῶν πάλιν εἰς τὸ ἡμικύκλιον <u class="num">ξ</u> <u class="num">ιζ</u> <u class="num">κ</u>. ὥστε καὶ
<a class="linea txt" id="II_100_9"></a>τῶν ὑπʼ αὐτὰς εὐθειῶν ἡ ΓΕ συνάγεται, οἵων μὲν ἡ
<a class="linea txt" id="II_100_10"></a>ΓΚ ἐστιν <u class="num">κε</u> <u class="num">ιδ</u> <u class="num">μγ</u>, τοιούτων <u class="num">ριζ</u> <u class="num">ιη</u> <u class="num">να</u>, οἵων δὲ ἡ
<a class="linea txt" id="II_100_11"></a>ΓΖ πάλιν <u class="num">ο</u> <u class="num">λβ</u> <u class="num">δ</u>, τοιούτων <u class="num">ϟζ</u> <u class="num">δ</u> <u class="num">νϛ</u>, οἵων δὲ ἡ ΓΝ
<a class="linea txt" id="II_100_12"></a>ὁμοίως <u class="num">ργ</u> <u class="num">μϛ</u> <u class="num">ιϛ</u>, τοιούτων <u class="num">ξ</u> <u class="num">ιε</u> <u class="num">μβ</u>. καὶ οἵων ἄρα
<a class="linea txt" id="II_100_13"></a>ἐστὶν ὁ ΓΕ γνώμων <u class="num">ξ</u>, τοιούτων καὶ ἡ μὲν ΓΚ
<a class="linea txt" id="II_100_14"></a>θερινὴ σκιὰ συναχθήσεται <u class="num">ιβ</u> <u class="num">νε</u>, ἡ δὲ ΓΖ ἰσημερινὴ
<a class="linea txt" id="II_100_15"></a><u class="num">μγ</u> <u class="num">λϛ</u>, ἡ δὲ ΓΝ χειμερινὴ <u class="num">ργ</u> <u class="num">κ</u> ἔγγιστα.
<a class="linea txt" id="II_100_16"></a>φανερὸν δὲ αὐτόθεν, ὅτι καὶ ἀνάπαλιν, κἂν δύο
<a class="linea txt" id="II_100_17"></a>μόνοι λόγοι δοθῶσιν ὁποιοιοῦν ἀπὸ τῶν ἐκκειμένων
<a class="linea txt" id="II_100_18"></a>τριῶν τοῦ ΓΕ γνώμονος πρὸς τὰς σκιάς, τό τε τοῦ
<a class="linea txt" id="II_100_19"></a>πόλου ἔξαρμα δίδοται καὶ ἡ μεταξὺ τῶν τροπικῶν,
<a class="linea txt" id="II_100_20"></a>ἐπειδήπερ καὶ δύο δοθεισῶν ὁποιωνοῦν πρὸς τῷ Ε
<a class="linea txt" id="II_100_21"></a>γωνιῶν δίδοται καὶ ἡ λοιπὴ διὰ τὸ ἴσας εἶναι τὰς
<a class="linea txt" id="II_100_22"></a>ΘΔ, ΔΜ περιφερείας. τοῦ μέντοι περὶ τὰς τηρή</p></section>