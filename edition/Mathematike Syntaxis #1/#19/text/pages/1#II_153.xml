<section class="txtsrc"><p class="flush"><a class="linea txt" id="II_153_1"></a>μοιρῶν <u class="num">ρκ</u> καὶ τὴν ὑπὸ αὐτὴν εὐθεῖαν τμημάτων
<a class="linea txt" id="II_153_2"></a><u class="num">ργ</u> <u class="num">νε</u> <u class="num">κγ</u>, τὴν δὲ διπλῆν τῆς ΖΘ μοιρῶν <u class="num">ξ</u> καὶ τὴν
<a class="linea txt" id="II_153_3"></a>ὑπὸ αὐτὴν εὐθεῖαν τμημάτων <u class="num">ξ</u>. ἐὰν ἄρα πάλιν ἀπὸ
<a class="linea txt" id="II_153_4"></a>τοῦ τῶν <u class="num">μβ</u> <u class="num">β</u> πρὸς τὰ <u class="num">ριβ</u> <u class="num">κδ</u> λόγου ἀφέλωμεν τὸν
<a class="linea txt" id="II_153_5"></a>τῶν <u class="num">ργ</u> <u class="num">νε</u> <u class="num">κγ</u> πρὸς τὰ <u class="num">ξ</u>, καταλειφθήσεται ὁ τῆς ὑπὸ
<a class="linea txt" id="II_153_6"></a>τὴν διπλῆν τῆς ΘΕ πρὸς τὴν ὑπὸ τὴν διπλῆν τῆς ΕΗ
<a class="linea txt" id="II_153_7"></a>λόγος ὁ τῶν <u class="num">κε</u> <u class="num">νγ</u> πρὸς τὰ <u class="num">ρκ</u>· ἡ ἄρα ὑπὸ τὴν διπλῆν
<a class="linea txt" id="II_153_8"></a>τῆς ΘΕ γίνεται τῶν αὐτῶν <u class="num">κε</u> <u class="num">νγ</u>. ὥστε καὶ ἡ μὲν
<a class="linea txt" id="II_153_9"></a>διπλῆ τῆς ΘΕ μοιρῶν ἔσται <u class="num">κε</u> ἔγγιστα, αὐτὴ δὲ ἡ
<a class="linea txt" id="II_153_10"></a>ΘΕ τῶν αὐτῶν <u class="num">ιβ</u>Lʹ. ὅλη μὲν ἄρα ἡ ΘΕΚ αὐτή τε
<a class="linea txt" id="II_153_11"></a>καὶ ἡ ὑπὸ ΚΒΘ γωνία μοιρῶν ἐστιν <u class="num">ρβ</u>Lʹ, διὰ ταὐτὰ
<a class="linea txt" id="II_153_12"></a>δὲ καὶ ἡ μὲν ὑπὸ τῆς ἀρχῆς τοῦ Τοξότου περιεχομένη
<a class="linea txt" id="II_153_13"></a>γωνία τῶν ἴσων <u class="num">ρβ</u>Lʹ, ἑκατέρα δὲ ἥ τε ὑπὸ τῆς ἀρχῆς
<a class="linea txt" id="II_153_14"></a>τῶν Διδύμων καὶ τῆς ἀρχῆς τοῦ Ὑδροχόου τῶν λοι<a class="linea txt" id="II_153_15"></a>πῶν εἰς τὰς δύο ὀρθὰς μοιρῶν <u class="num">οζ</u>Lʹ. καὶ δέδεικται
<a class="linea txt" id="II_153_16"></a>ἡμῖν τὰ προκείμενα τῆς μὲν αὐτῆς ἐσομένης ἀγωγῆς
<a class="linea txt" id="II_153_17"></a>καὶ ἐπὶ τῶν ἔτι μικρομερεστέρων τοῦ λοξοῦ κύκλου
<a class="linea txt" id="II_153_18"></a>τμημάτων, ἀπαρκούσης δʼ ὡς πρὸς αὐτὴν τὴν τῆς
<a class="linea txt" id="II_153_19"></a>πραγματείας χρῆσιν καὶ τῆς καθʼ ἕκαστον τῶν δωδεκα<a class="linea txt" id="II_153_20"></a>τημορίων ἐκθέσεως.</p>
<h3 id="II.11"><a class="local" href="#II.11" title="anchor"></a></h3></section>