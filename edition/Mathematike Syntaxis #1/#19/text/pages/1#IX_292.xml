<section class="txtsrc"><p class="flush"><a class="linea txt" id="IX_292_1"></a>δύο ὀρθαὶ <u class="num">τξ</u>. καὶ ἡ μὲν ἐπὶ τῆς ΖΞ ἄρα περιφέρεια
<a class="linea txt" id="IX_292_2"></a>τοιούτων ἐστὶ <u class="num">λα</u> <u class="num">ιβ</u>, οἵων ὁ περὶ τὸ ΖΔΞ ὀρθογώνιον
<a class="linea txt" id="IX_292_3"></a>κύκλος <u class="num">τξ</u>, αὐτὴ δὲ ἡ ΖΞ εὐθεῖα τοιούτων <u class="num">λβ</u> <u class="num">ιϛ</u>, οἵων
<a class="linea txt" id="IX_292_4"></a>ἐστὶν ἡ ΔΖ ὑποτείνουσα <u class="num">ρκ</u>. καὶ οἵων μέν ἐστιν ἄρα
<a class="linea txt" id="IX_292_5"></a>ἡ ΔΖ εὐθεῖα <u class="num">ξδ</u> <u class="num">ζ</u>, τουτέστιν ἡ ΖΛ ἐκ τοῦ κέντρου
<a class="linea txt" id="IX_292_6"></a>τοῦ ἐπικύκλου <u class="num">κβ</u> <u class="num">λ</u>, τοιούτων ἔσται καὶ ἡ ΞΖ εὐθεῖα
<a class="linea txt" id="IX_292_7"></a><u class="num">ιζ</u> <u class="num">ιε</u>, οἵων δὲ ἡ ΖΛ ὑποτείνουσα <u class="num">ρκ</u>, τοιούτων ἡ ΖΞ
<a class="linea txt" id="IX_292_8"></a>ὁμοίως <u class="num">ϟβ</u> ἔγγιστα. ὥστε καὶ ἡ μὲν ἐπὶ τῆς ΖΞ περι<a class="linea txt" id="IX_292_9"></a>φέρεια τοιούτων ἐστὶν <u class="num">ρ</u> καὶ ἑξηκοστῶν <u class="num">η</u>, οἵων ὁ περὶ
<a class="linea txt" id="IX_292_10"></a>τὸ ΖΛΞ ὀρθογώνιον κύκλος <u class="num">τξ</u>, ἡ δὲ ὑπὸ ΖΛΞ γωνία
<a class="linea txt" id="IX_292_11"></a>τοιούτων <u class="num">ρ</u> <u class="num">η</u>, οἵων αἱ δύο ὀρθαὶ <u class="num">τξ</u>. τῶν δʼ αὐτῶν
<a class="linea txt" id="IX_292_12"></a>ἐδείχθη καὶ ἡ μὲν ὑπὸ ΖΔΛ γωνία <u class="num">λα</u> <u class="num">ιβ</u>, ἡ δὲ ὑπὸ
<a class="linea txt" id="IX_292_13"></a>ΘΖΚ ὁμοίως <u class="num">γ</u> <u class="num">μη</u>· ὥστε καὶ λοιπὴ <span class="txt">⟨Eucl. I, 32⟩</span> ἡ
<a class="linea txt" id="IX_292_14"></a>ὑπὸ ΚΖΛ, οἵων μέν ἐστιν αἱ <u class="num">β</u> ὀρθαὶ <u class="num">τξ</u>, τοιούτων
<a class="linea txt" id="IX_292_15"></a>ἐστὶν <u class="num">ξε</u> <u class="num">η</u>, οἵων δʼ αἱ <u class="num">δ</u> ὀρθαὶ <u class="num">τξ</u>, τοιούτων <u class="num">λβ</u> <u class="num">λδ</u>.
<a class="linea txt" id="IX_292_16"></a>ἀπεῖχεν ἄρα καὶ κατὰ ταύτην τὴν τήρησιν ὁ ἀστὴρ
<a class="linea txt" id="IX_292_17"></a>ἀπὸ μὲν τοῦ Κ περιγείου τοῦ ἐπικύκλου μοίρας <u class="num">λβ</u> <u class="num">λδ</u>,
<a class="linea txt" id="IX_292_18"></a>ἀπὸ δὲ τοῦ ἀπογείου δηλονότι μοίρας <u class="num">σιβ</u> <u class="num">λδ</u>. ἐδείχθη
<a class="linea txt" id="IX_292_19"></a>δʼ ἀπέχων καὶ κατὰ τὸν τῆς ἡμετέρας τηρήσεως χρόνον
<a class="linea txt" id="IX_292_20"></a>ὁμοίως ἀπὸ τοῦ ἀπογείου τοῦ ἐπικύκλου μοίρας <u class="num">ϟθ</u> <u class="num">κζ</u>.
</p></section>