<section class="txtsrc"><p><a class="linea txt" id="XIII_562_1"></a>τοιούτων καὶ ἡ μὲν ΑΓ ἐστιν ὅλη <u class="num">νζ</u> <u class="num">λ</u>, λοιπὴ δὲ ἡ
<a class="linea txt" id="XIII_562_2"></a>ΑΚ τῶν αὐτῶν <u class="num">μθ</u> <u class="num">κβ</u>, τὸ δʼ ἀπʼ αὐτῆς μετὰ τοῦ ἀπὸ
<a class="linea txt" id="XIII_562_3"></a>τῆς ΚΘ ποιεῖ τὸ ἀπὸ τῆς ΑΘ <span class="txt">⟨Eucl. I, 47⟩</span>, καὶ ταύτην
<a class="linea txt" id="XIII_562_4"></a>ἕξομεν μήκει τῶν αὐτῶν <u class="num">ν</u> καὶ
<a class="linea txt" id="XIII_562_5"></a>ἑξηκοστῶν <u class="num">β</u>· ὥστε καί, οἵων
<a class="linea txt" id="XIII_562_6"></a>ἐστὶν ἡ ΑΘ ὑποτείνουσα <u class="num">ρκ</u>,
<a class="linea txt" id="XIII_562_7"></a>τοιούτων καὶ ἡ μὲν ΘΚ ἔσται
<a class="linea txt" id="XIII_562_8"></a><u class="num">ιθ</u> <u class="num">λ</u>, ἡ δὲ ὑπὸ ΘΑΚ γωνία τῆς
<a class="linea txt" id="XIII_562_9"></a>κατὰ μῆκος προσθαφαιρέσεως,
<a class="linea txt" id="XIII_562_10"></a>οἵων μέν εἰσιν αἱ <u class="num">β</u> ὀρθαὶ <u class="num">τξ</u>,
<a class="linea txt" id="XIII_562_11"></a>τοιούτων <u class="num">ιη</u> <u class="num">μβ</u>, οἵων δʼ αἱ <u class="num">δ</u>
<a class="linea txt" id="XIII_562_12"></a>ὀρθαὶ <u class="num">τξ</u>, τοιούτων <u class="num">θ</u> <u class="num">κα</u>. ἐδέ<a class="linea txt" id="XIII_562_13"></a>δεικτο δὲ ἐπὶ τῶν ἐγκλίσεων
<a class="linea txt" id="XIII_562_14"></a>τῶν αὐτῶν <u class="num">θ</u> <u class="num">κβ</u>· ἐπλεόνασεν
<a class="linea txt" id="XIII_562_15"></a>ἄρα πάλιν παρʼ ἀμφοτέρας τὰς
<a class="linea txt" id="XIII_562_16"></a>ἐγκλίσεις ἡ κατὰ μῆκος προσθ<a class="linea txt" id="XIII_562_17"></a>αφαίρεσις ἑνὶ μόνῳ ἑξηκοστῷ· ἅπερ προέκειτο εὑρεῖν.
<a class="linea txt" id="XIII_562_18"></a>ἑξῆς δὲ καὶ τῶν τοῦ Ἄρεως λόγων ἕνεκεν ἐκκείσθω
<a class="linea txt" id="XIII_562_19"></a>πρῶτον ἡ τῶν ἐγκλίσεων καταγραφή, καὶ συναγέσθω
<a class="linea txt" id="XIII_562_20"></a>πάλιν ἑκατέρα τῶν ΓΚ καὶ ΚΘ τοιούτων <u class="num">κζ</u> <u class="num">νϛ</u>, οἵων
<a class="linea txt" id="XIII_562_21"></a>ἐστὶν ἡ ΓΘ ἐκ τοῦ κέντρου τοῦ ἐπικύκλου <u class="num">λθ</u> <u class="num">λ</u>. ἐπεὶ
<a class="linea txt" id="XIII_562_22"></a>οὖν ἡ ὑπὸ ΑΓΕ γωνία τῆς τοῦ ἐπικύκλου ἐγκλίσεως
</p></section>