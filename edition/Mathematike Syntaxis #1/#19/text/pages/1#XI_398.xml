<section class="txtsrc"><p class="flush"><a class="linea txt" id="XI_398_1"></a>ΛΔ, ΔΜ περιεχομένῳ <span class="txt">⟨Eucl. III, 5⟩</span>, ἕξομεν καὶ τὸ
<a class="linea txt" id="XI_398_2"></a>ὑπὸ τῶν ΛΔ, ΔΜ τοιούτων <u class="num">͵γφμθ</u> <u class="num">θ</u>, οἵων ἐστὶν ἡ
<a class="linea txt" id="XI_398_3"></a>ΛΜ διάμετρος <u class="num">ρκ</u>. ἀλλὰ καὶ τὸ ὑπὸ τῶν ΑΔ, ΔΜ
<a class="linea txt" id="XI_398_4"></a>μετὰ τοῦ ἀπὸ τῆς ΔΚ τετραγώνου ποιεῖ τὸ ἀπὸ τῆς
<a class="linea txt" id="XI_398_5"></a>ἡμισείας τῆς διαμέτρου, τουτέστι τῆς ΛΚ, τετράγωνον
<a class="linea txt" id="XI_398_6"></a><span class="txt">⟨Eucl. II, 5⟩</span>· ἐὰν ἄρα ἀπὸ τοῦ τῆς ἡμισείας τετραγώνου,
<a class="linea txt" id="XI_398_7"></a>τουτέστιν τῶν γινομένων <u class="num">͵γχ</u>, ἀφέλωμεν τὰ <u class="num">͵γφμθ</u> <u class="num">θ</u>,
<a class="linea txt" id="XI_398_8"></a>καταλειφθήσεται ἡμῖν τὸ ἀπὸ τῆς ΔΚ τετράγωνον τῶν
<a class="linea txt" id="XI_398_9"></a>αὐτῶν <u class="num">ν</u> <u class="num">να</u>· καὶ μήκει ἄρα ἕξομεν τὴν ΔΚ μεταξὺ
<a class="linea txt" id="XI_398_10"></a>τῶν κέντρων τοιούτων <u class="num">ζ</u> <u class="num">η</u> ἔγγιστα, οἵων ἐστὶν ἡ τοῦ
<a class="linea txt" id="XI_398_11"></a>ἐκκέντρου διάμετρος <u class="num">ρκ</u>. πάλιν, ἐπεὶ ἡ μὲν ἡμίσεια
<a class="linea txt" id="XI_398_12"></a>τῆς ΓΕ, τουτέστιν ἡ ΕΝ <span class="txt">⟨Eucl. III, 3⟩</span>, τοιούτων ἐστὶ
<a class="linea txt" id="XI_398_13"></a><u class="num">νθ</u> <u class="num">μδ</u>, οἵων ἡ ΛΜ διάμετρος <u class="num">ρκ</u>, τῶν δʼ αὐτῶν
<a class="linea txt" id="XI_398_14"></a>ἐδείχθη καὶ ἡ ΕΔ εὐθεῖα <u class="num">νε</u> <u class="num">κγ</u>, καὶ λοιπὴν ἕξομεν
<a class="linea txt" id="XI_398_15"></a>τὴν ΔΝ τοιούτων <u class="num">δ</u> <u class="num">κα</u>, οἵων ἡ ΔΚ ἦν <u class="num">ζ</u> <u class="num">η</u>· ὥστε
<a class="linea txt" id="XI_398_16"></a>καί, οἵων ἐστὶν ἡ ΔΚ ὑποτείνουσα <u class="num">ρκ</u>, τοιούτων καὶ
<a class="linea txt" id="XI_398_17"></a>ἡ μὲν ΔΝ ἔσται <u class="num">ογ</u> <u class="num">ια</u>, ἡ δʼ ἐπʼ αὐτῆς περιφέρεια
<a class="linea txt" id="XI_398_18"></a>τοιούτων <u class="num">οε</u> <u class="num">ι</u>, οἵων ἐστὶν ὁ περὶ τὸ ΔΚΝ ὀρθογώνιον
<a class="linea txt" id="XI_398_19"></a>κύκλος <u class="num">τξ</u>· καὶ ἡ ὑπὸ ΔΚΝ ἄρα γωνία, οἵων μέν
<a class="linea txt" id="XI_398_20"></a>εἰσιν αἱ <u class="num">β</u> ὀρθαὶ <u class="num">τξ</u>, τοιούτων ἐστὶν <u class="num">οε</u> <u class="num">ι</u>, οἵων δʼ αἱ
<a class="linea txt" id="XI_398_21"></a><u class="num">δ</u> ὀρθαὶ <u class="num">τξ</u>, τοιούτων <u class="num">λζ</u> <u class="num">λε</u>. καὶ ἐπεὶ πρὸς τῷ κέντρῳ
<a class="linea txt" id="XI_398_22"></a>ἐστὶν τοῦ ἐκκέντρου, ἕξομεν καὶ τὴν ΞΜ περιφέρειαν
<a class="linea txt" id="XI_398_23"></a>μοιρῶν <u class="num">λζ</u> <u class="num">λε</u>. ἔστι δὲ καὶ ἡ ΓΞ ἡμίσεια οὖσα τῆς
</p></section>