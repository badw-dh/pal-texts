<section class="txtsrc"><p><a class="linea txt" id="V_448_1"></a>ἡ κατὰ μῆκος ἔσται παράλλαξις, ἐὰν δὲ ἐλάσσων ὀρ<a class="linea txt" id="V_448_2"></a>θῆς, εἰς τὰ προηγούμενα.
<a class="linea txt" id="V_448_3"></a>συνεχρησάμεθα μέντοι τοῖς προαποδεδειγμένοις
<a class="linea txt" id="V_448_4"></a>περὶ τὸν ἥλιον ὡς μηδὲν αἰσθητὸν αὐτοῦ παραλλάσ<a class="linea txt" id="V_448_5"></a>σοντος οὐκ ἀγνοοῦντες, ὅτι ποιήσει τινὰ περὶ αὐτὰ
<a class="linea txt" id="V_448_6"></a>διαφορὰν ἡ κατανενοημένη καὶ περὶ αὐτὸν ἐκ τῶν
<a class="linea txt" id="V_448_7"></a>ἐφεξῆς παράλλαξις, ἀλλʼ ἐπεὶ μὴ οὕτως ἀξιόλογον
<a class="linea txt" id="V_448_8"></a>ἡγούμεθα περὶ τὰ φαινόμενα διὰ τοῦτο παρακολουθή<a class="linea txt" id="V_448_9"></a>σειν ἁμαρτίαν, ὥστʼ ἀναγκαῖον εἶναι κινῆσαί τινα τῶν
<a class="linea txt" id="V_448_10"></a>ἄνευ τῆς τοιαύτης ἐπιστάσεως βραχείας γε οὔσης προ<a class="linea txt" id="V_448_11"></a>διειλημμένων· ὁμοίως δὲ καὶ πρὸς τὰς παραλλάξεις
<a class="linea txt" id="V_448_12"></a>τῆς σελήνης ἠρκέσθημεν ταῖς πρὸς τὸν διὰ μέσων τῶν
<a class="linea txt" id="V_448_13"></a>ζῳδίων κύκλον γινομέναις ὑπὸ τοῦ διὰ τῶν πόλων
<a class="linea txt" id="V_448_14"></a>τοῦ ὁρίζοντος γραφομένου μεγίστου κύκλου περιφε<a class="linea txt" id="V_448_15"></a>ρείαις τε καὶ γωνίαις ἀντὶ τῶν πρὸς τὸν λοξὸν τῆς
<a class="linea txt" id="V_448_16"></a>σελήνης θεωρουμένων, ἐπεὶ τὸ μὲν ἐν ταῖς ἐκλειπτι<a class="linea txt" id="V_448_17"></a>καῖς συζυγίαις ἐσόμενον παρὰ τοῦτο διάφορον ἀνεπ<a class="linea txt" id="V_448_18"></a>αίσθητον ἦν, τὸ δὲ καὶ ταύτας ἐκθέσθαι πολύχουν
<a class="linea txt" id="V_448_19"></a>τε ταῖς δείξεσιν καὶ ἐργῶδες ἐν τοῖς ἐπιλογισμοῖς μὴ
<a class="linea txt" id="V_448_20"></a>ὡρισμένων καθʼ ἑκάστην τῶν ἐπὶ τοῦ ζῳδιακοῦ παρό<a class="linea txt" id="V_448_21"></a>δων τῆς σελήνης καὶ τῶν ἀπὸ τοῦ συνδέσμου διαστά<a class="linea txt" id="V_448_22"></a>σεων, ἀλλὰ καὶ τοῖς μεγέθεσιν καὶ ταῖς θέσεσιν αὐταῖς
<a class="linea txt" id="V_448_23"></a>ποικίλας μεταβάσεις λαμβανουσῶν.
<a class="linea txt" id="V_448_24"></a>ἵνα δʼ εὐκατανόητον γένηται τὸ λεγόμενον, ἐκκεί</p></section>