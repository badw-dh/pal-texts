<section class="txtsrc"><p class="flush"><a class="linea txt" id="V_407_1"></a>συνεχρώμεθα τῇ διοπτεύσει περί τε τὸ θερινὸν τρο<a class="linea txt" id="V_407_2"></a>πικὸν σημεῖον μάλιστα αὐτῆς ὑπαρχούσης καὶ ἔτι περὶ
<a class="linea txt" id="V_407_3"></a>αὐτὸ τὸ τοῦ λοξοῦ αὐτῆς κύκλου βορειότατον πέρας
<a class="linea txt" id="V_407_4"></a>διά τε τὸ περὶ ταῦτα τὰ σημεῖα ἐφʼ ἱκανὸν διάστημα
<a class="linea txt" id="V_407_5"></a>τὴν αὐτὴν πρὸς αἴσθησιν κατὰ πλάτος πάροδον ἀφορί<a class="linea txt" id="V_407_6"></a>ζεσθαι καὶ διὰ τὸ πρὸς αὐτῷ τῷ κατὰ κορυφὴν σημείῳ
<a class="linea txt" id="V_407_7"></a>τότε τὴν σελήνην γινομένην ἐν τῷ διʼ Ἀλεξανδρείας
<a class="linea txt" id="V_407_8"></a>παραλλήλῳ, καθʼ ὃν ἐποιούμεθα τὰς τηρήσεις, τὴν
<a class="linea txt" id="V_407_9"></a>αὐτὴν ἔγγιστα ποιεῖν τὴν φαινομένην θέσιν τῇ ἀκρι<a class="linea txt" id="V_407_10"></a>βεῖ. κατελαμβάνετο δὲ περὶ τὰς τοιαύτας παρόδους
<a class="linea txt" id="V_407_11"></a>ἀπέχον ἀεὶ τὸ κέντρον τῆς σελήνης τοῦ κατὰ κορυφὴν
<a class="linea txt" id="V_407_12"></a>σημείου <u class="num">β</u> καὶ ηʹ ἔγγιστα μοίρας, ὡς καὶ ἐκ τῆς τοιαύ<a class="linea txt" id="V_407_13"></a>της ἐξετάσεως <u class="num">ε</u> μοιρῶν ἀποδείκνυσθαι τὴν πλείστην
<a class="linea txt" id="V_407_14"></a>αὐτῆς κατὰ πλάτος ἐφʼ ἑκάτερα τοῦ διὰ μέσων τῶν
<a class="linea txt" id="V_407_15"></a>ζῳδίων πάροδον, ὅσαις σχεδὸν ὑπερέχουσιν αἱ ἀπὸ τοῦ
<a class="linea txt" id="V_407_16"></a>κατὰ κορυφὴν σημείου ἐπὶ τὸν ἰσημερινὸν ἐν Ἀλεξαν<a class="linea txt" id="V_407_17"></a>δρείᾳ δεδειγμέναι μοῖραι <u class="num">λ</u> <u class="num">νη</u> λείπουσαι τὰς τῆς φαι<a class="linea txt" id="V_407_18"></a>νομένης ἀποστάσεως μοίρας β καὶ ηʹ τῶν ἀπὸ τοῦ
<a class="linea txt" id="V_407_19"></a>ἰσημερινοῦ ἐπὶ τὸ θερινὸν τροπικὸν σημεῖον δεδειγ<a class="linea txt" id="V_407_20"></a>μένων μοιρῶν <u class="num">κγ</u> <u class="num">να</u>.
<a class="linea txt" id="V_407_21"></a>ἕνεκεν δὲ τοῦ καὶ τὴν πρὸς τὰς παραλλάξεις ἐπί<a class="linea txt" id="V_407_22"></a>σκεψιν ποιεῖσθαι παρετηροῦμεν πάλιν κατὰ τὸν αὐτὸν
<a class="linea txt" id="V_407_23"></a>τρόπον τὴν σελήνην περὶ μὲν τὸ χειμερινὸν τροπικὸν
</p></section>