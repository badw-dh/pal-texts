<section class="txtsrc"><p><a class="linea txt" id="II_159_1"></a>τοῦ τῆς ὑπὸ τὴν διπλῆν τῆς ΓΕ πρὸς τὴν ὑπὸ τὴν
<a class="linea txt" id="II_159_2"></a>διπλῆν τῆς ΕΗ καὶ τοῦ τῆς ὑπὸ τὴν διπλῆν τῆς
<a class="linea txt" id="II_159_3"></a>ΗΘ πρὸς τὴν ὑπὸ τὴν διπλῆν τῆς ΖΘ. ἀλλὰ διὰ τὰ
<a class="linea txt" id="II_159_4"></a>προκείμενα ἡ μὲν διπλῆ τῆς ΓΔ μοιρῶν ἐστιν <u class="num">ξβ</u> <u class="num">μ</u>
<a class="linea txt" id="II_159_5"></a>καὶ ἡ ὑπὸ αὐτὴν εὐθεῖα τμημάτων <u class="num">ξβ</u> <u class="num">κδ</u>, ἡ δὲ διπλῆ
<a class="linea txt" id="II_159_6"></a>τῆς ΔΖ μοιρῶν <u class="num">ρπ</u> καὶ ἡ ὑπὸ αὐτὴν εὐθεῖα τμημά<a class="linea txt" id="II_159_7"></a>των <u class="num">ρκ</u>, καὶ πάλιν ἡ μὲν διπλῆ τῆς ΓΕ μοιρῶν <u class="num">ρνε</u> <u class="num">κβ</u>
<a class="linea txt" id="II_159_8"></a>καὶ ἡ ὑπὸ αὐτὴν εὐθεῖα τμημάτων <u class="num">ριζ</u> <u class="num">ιδ</u>, ἡ δὲ διπλῆ
<a class="linea txt" id="II_159_9"></a>τῆς ΕΗ μοιρῶν <u class="num">ρπ</u> καὶ ἡ ὑπὸ αὐτὴν εὐθεῖα τμημά<a class="linea txt" id="II_159_10"></a>των <u class="num">ρκ</u>. ἐὰν ἄρα ἀπὸ τοῦ λόγου τῶν <u class="num">ξβ</u> <u class="num">κδ</u> πρὸς τὰ
<a class="linea txt" id="II_159_11"></a><u class="num">ρκ</u> ἀφέλωμεν τὸν τῶν <u class="num">ριζ</u> <u class="num">ιδ</u> πρὸς τὰ <u class="num">ρκ</u>, καταλειφθή<a class="linea txt" id="II_159_12"></a>σεται ἡμῖν ὁ τῆς ὑπὸ τὴν διπλῆν τῆς ΘΗ πρὸς τὴν
<a class="linea txt" id="II_159_13"></a>ὑπὸ τὴν διπλῆν τῆς ΘΖ λόγος ὁ τῶν <u class="num">ξγ</u> <u class="num">νβ</u> πρὸς τὰ
<a class="linea txt" id="II_159_14"></a><u class="num">ρκ</u>. καί ἐστιν ἡ ὑπὸ τὴν διπλῆν τῆς ΘΖ τμημάτων
<a class="linea txt" id="II_159_15"></a><u class="num">ρκ</u>· καὶ ἡ ὑπὸ τὴν διπλῆν ἄρα τῆς ΗΘ τῶν αὐτῶν
<a class="linea txt" id="II_159_16"></a>ἐστιν <u class="num">ξγ</u> <u class="num">νβ</u>. ὥστε καὶ ἡ μὲν διπλῆ τῆς ΗΘ μοιρῶν
<a class="linea txt" id="II_159_17"></a>ἐστιν <u class="num">ξδ</u> <u class="num">κ</u>, ἡ δὲ ΗΘ αὐτή τε καὶ ἡ ὑπὸ ΗΕΘ γωνία
<a class="linea txt" id="II_159_18"></a>τῶν αὐτῶν <u class="num">λβ</u> <u class="num">ι</u>· ὅπερ ἔδει δεῖξαι.
<a class="linea txt" id="II_159_19"></a>ὁ δʼ αὐτὸς τρόπος, ἵνα μὴ καθʼ ἕκαστον ταυτο<a class="linea txt" id="II_159_20"></a>λογοῦντες μηκύνωμεν τὸν ὑπομνηματισμὸν τῆς συν<a class="linea txt" id="II_159_21"></a>τάξεως, καὶ ἐπὶ τῶν λοιπῶν δωδεκατημορίων τε καὶ
<a class="linea txt" id="II_159_22"></a>κλιμάτων ἡμῖν νοηθήσεται.</p>
<h3 id="II.12"><a href="#II.12" title="Link"></a></h3></section>