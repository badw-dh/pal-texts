<section class="txtsrc"><p class="flush"><a class="linea txt" id="V_371_1"></a>τοῦ ἐπικύκλου εἰς τὰ ἑπόμενα μοιρῶν <u class="num">σοα</u> <u class="num">δ</u>· ὥστε
<a class="linea txt" id="V_371_2"></a>καὶ ἡ ὑπὸ ΑΕΒ γωνία τῶν λοιπῶν εἰς τὰς <u class="num">δ</u> ὀρθὰς
<a class="linea txt" id="V_371_3"></a>ἔσται μοιρῶν <u class="num">πη</u> <u class="num">νϛ</u>. ἤχθω δὴ κάθετος ἀπὸ τοῦ Δ
<a class="linea txt" id="V_371_4"></a>ἐπὶ τὴν ΕΒ ἡ ΔΚ. ἐπεὶ οὖν ἡ ὑπὸ ΔΕΒ γωνία,
<a class="linea txt" id="V_371_5"></a>οἵων μέν εἰσιν αἱ <u class="num">δ</u> ὀρθαὶ <u class="num">τξ</u>, τοιούτων ἐστὶν <u class="num">πη</u> <u class="num">νϛ</u>,
<a class="linea txt" id="V_371_6"></a>οἵων δʼ αἱ δύο ὀρθαὶ <u class="num">τξ</u>, τοιούτων <u class="num">ροζ</u> <u class="num">νβ</u>, εἴη ἂν
<a class="linea txt" id="V_371_7"></a>καὶ ἡ μὲν ἐπὶ τῆς ΔΚ περιφέρεια τοιούτων <u class="num">ροζ</u> <u class="num">νβ</u>,
<a class="linea txt" id="V_371_8"></a>οἵων ἐστὶν ὁ περὶ τὸ ΔΕΚ ὀρθογώνιον κύκλος <u class="num">τξ</u>, ἡ δʼ
<a class="linea txt" id="V_371_9"></a>ἐπὶ τῆς ΕΚ τῶν λοιπῶν <span class="txt">⟨Eucl. III, 31⟩</span> εἰς τὸ ἡμικύκλιον
<a class="linea txt" id="V_371_10"></a><u class="num">β</u> <u class="num">η</u>. καὶ τῶν ὑπʼ αὐτὰς ἄρα εὐθειῶν ἡ μὲν ΔΚ ἔσται
<a class="linea txt" id="V_371_11"></a>τοιούτων <u class="num">ριθ</u> <u class="num">νθ</u>, οἵων ἐστὶν ἡ ΔΕ διάμετρος <u class="num">ρκ</u>,
<a class="linea txt" id="V_371_12"></a>ἡ δὲ ΕΚ τῶν αὐτῶν <u class="num">β</u> <u class="num">ιδ</u>. καὶ οἵων ἐστὶν ἄρα ἡ μὲν
<a class="linea txt" id="V_371_13"></a>ΔΕ μεταξὺ τῶν κέντρων <u class="num">ι</u> <u class="num">ιθ</u>, ἡ δὲ ΔΒ ἐκ τοῦ
<a class="linea txt" id="V_371_14"></a>κέντρου τοῦ ἐκκέντρου <u class="num">μθ</u> <u class="num">μα</u>, τοιούτων καὶ ἡ μὲν ΔΚ
<a class="linea txt" id="V_371_15"></a>ἔσται <u class="num">ι</u> <u class="num">ιθ</u> πάλιν ἔγγιστα, ἡ δὲ ΕΚ ὁμοίως ο <u class="num">ιβ</u>.
<a class="linea txt" id="V_371_16"></a>καὶ ἐπεὶ τὸ ἀπὸ τῆς ΔΚ λειφθὲν <span class="txt">⟨Eucl. I, 47⟩</span> ὑπὸ
<a class="linea txt" id="V_371_17"></a>τοῦ ἀπὸ τῆς ΔΒ ποιεῖ τὸ ἀπὸ τῆς ΒΚ, ἕξομεν καὶ
<a class="linea txt" id="V_371_18"></a>τὴν μὲν ΒΚ τῶν αὐτῶν <u class="num">μη</u> <u class="num">λϛ</u>, τὴν δὲ ΒΕ ὅλην <u class="num">μη</u>
<a class="linea txt" id="V_371_19"></a><u class="num">μη</u>. πάλιν, ἐπεὶ ἡ μὲν τῆς ὁμαλῆς σελήνης ἀπὸ τοῦ
</p></section>