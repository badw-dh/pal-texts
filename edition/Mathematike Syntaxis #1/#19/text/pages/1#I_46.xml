<section class="txtsrc"><p class="flush"><a class="linea txt" id="I_46_1"></a>Πάλιν ἐπὶ τῆς αὐτῆς καταγραφῆς ἡ μὲν ΑΒ
<a class="linea txt" id="I_46_2"></a>εὐθεῖα ὑποκείσθω ὑποτείνουσα μοῖραν <u class="num">α</u>, ἡ δὲ ΑΓ
<a class="linea txt" id="I_46_3"></a>μοῖραν <u class="num">α</u> Lʹ. κατὰ τὰ αὐτὰ δή, ἐπεὶ ἡ ΑΓ περιφέρεια
<a class="linea txt" id="I_46_4"></a>τῆς ΑΒ ἐστιν ἡμιολία, ἡ ΓΑ ἄρα εὐθεῖα τῆς ΒΑ
<a class="linea txt" id="I_46_5"></a>ἐλάσσων ἐστὶν ἢ ἡμιόλιος. ἀλλὰ τὴν ΑΓ ἀπεδείξαμεν
<a class="linea txt" id="I_46_6"></a>τοιούτων οὖσαν <u class="num">α</u> <u class="num">λδ</u> <u class="num">ιε</u>, οἵων ἐστὶν ἡ διάμετρος <u class="num">ρκ</u>·
<a class="linea txt" id="I_46_7"></a>ἡ ἄρα ΑΒ εὐθεῖα μείζων ἐστὶν τῶν αὐτῶν <u class="num">α</u> <u class="num">β</u> <u class="num">ν</u>·
<a class="linea txt" id="I_46_8"></a>τούτων γὰρ ἡμιόλιά ἐστιν τὰ προκείμενα <u class="num">α</u> <u class="num">λδ</u> <u class="num">ιε</u>.
<a class="linea txt" id="I_46_9"></a>ὥστε, ἐπεὶ τῶν αὐτῶν ἐδείχθη καὶ μείζων καὶ ἐλάσσων
<a class="linea txt" id="I_46_10"></a>ἡ τὴν μίαν μοῖραν ὑποτείνουσὰ εὐθεῖα, καὶ ταύτην
<a class="linea txt" id="I_46_11"></a>δηλονότι ἕξομεν τοιούτων <u class="num">α</u> <u class="num">β</u> <u class="num">ν</u> ἔγγιστα, οἵων ἐστὶν
<a class="linea txt" id="I_46_12"></a>ἡ διάμετρος <u class="num">ρκ</u>, καὶ διὰ τὰ προδεδειγμένα καὶ τὴν
<a class="linea txt" id="I_46_13"></a>ὑπὸ τὸ ἡμιμοίριον, ἥτις εὑρίσκεται τῶν αὐτῶν ο <u class="num">λα</u> <u class="num">κε</u>
<a class="linea txt" id="I_46_14"></a>ἔγγιστα. καὶ συναναπληρωθήσεται τὰ λοιπά, ὡς ἔφαμεν,
<a class="linea txt" id="I_46_15"></a>διαστήματα ἐκ μὲν τῆς πρὸς τὴν μίαν ἥμισυ μοῖραν
<a class="linea txt" id="I_46_16"></a>λόγου ἕνεκεν ὡς ἐπὶ τοῦ πρώτου διαστήματος συν<a class="linea txt" id="I_46_17"></a>θέσεως τοῦ ἡμιμοιρίου δεικνυμένης τῆς ὑπὸ τὰς <u class="num">β</u>
<a class="linea txt" id="I_46_18"></a>μοίρας, ἐκ δὲ τῆς ὑπεροχῆς τῆς πρὸς τὰς <u class="num">γ</u> μοίρας
<a class="linea txt" id="I_46_19"></a>καὶ τῆς ὑπὸ τὰς <u class="num">β</u> Lʹ διδομένης· ὡσαύτως δὲ καὶ ἐπὶ
<a class="linea txt" id="I_46_20"></a>τῶν λοιπῶν.
<a class="linea txt" id="I_46_21"></a>ἡ μὲν οὖν πραγματεία τῶν ἐν τῷ κύκλῳ εὐθειῶν
<a class="linea txt" id="I_46_22"></a>οὕτως ἂν οἶμαι ῥᾷστα μεταχειρισθείη. ἵνα δέ, ὡς ἔφην,
</p></section>