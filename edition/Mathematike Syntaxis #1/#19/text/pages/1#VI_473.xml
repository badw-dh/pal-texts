<section class="txtsrc"><p><a class="linea txt" id="VI_473_1"></a>βορείου πέρατος τοῦ πλάτους. καὶ τὰς ἐφεξῆς δὲ ἀκο<a class="linea txt" id="VI_473_2"></a>λούθως, ἐάν τε πάσας ἐάν τέ τινας λαμβάνειν προαι<a class="linea txt" id="VI_473_3"></a>ρώμεθα, διὰ τῶν ἐν τῷ μηνιαίῳ καὶ τετάρτῳ κανονίῳ
<a class="linea txt" id="VI_473_4"></a>κατὰ τὸ οἰκεῖον ἐπισυνθέσεων ἐξ ἑτοίμου συνεπιλο<a class="linea txt" id="VI_473_5"></a>γιούμεθα μεταφερομένων ἐφʼ ἑκάστου τῶν χρόνων διὰ
<a class="linea txt" id="VI_473_6"></a>τὸ εὔχρηστον τῶν τῆς ἡμέρας ἑξηκοστῶν εἰς ὥρας
<a class="linea txt" id="VI_473_7"></a>ἰσημερινάς. ἔσται μέντοι ἡ συνηγμένη τῶν ὡρῶν
<a class="linea txt" id="VI_473_8"></a>ἐπουσία ὡς τῶν νυχθημέρων ὁμαλῶν ὄντων μὴ ταύτης
<a class="linea txt" id="VI_473_9"></a>οὔσης αἰεὶ τῆς καιρικῶς καταλαμβανομένης, ἀλλὰ τῆς
<a class="linea txt" id="VI_473_10"></a>ὡς ἀνωμάλων γινομένων τῶν νυχθημέρων· διορθω<a class="linea txt" id="VI_473_11"></a>σόμεθα οὖν καὶ τὸ τοιοῦτον ἐξετάζοντες, ὡς ὑποδέ<a class="linea txt" id="VI_473_12"></a>δεικται, τὸ παρὰ τοῦτο διάφορον καί, ἐὰν μὲν μείζων
<a class="linea txt" id="VI_473_13"></a>ᾖ ἡ πρὸς τὴν ἀνώμαλον διάστασιν ἐπουσία τῶν χρό<a class="linea txt" id="VI_473_14"></a>νων, ἀφαιροῦντες αὐτὸ ἀπὸ τῆς ὁμαλῶς συνηγμένης,
<a class="linea txt" id="VI_473_15"></a>ἐὰν δὲ ἐλάσσων, προστιθέντες αὐτῇ.
<a class="linea txt" id="VI_473_16"></a>ληφθέντος δὴ τὸν τρόπον τοῦτον τοῦ πρὸς τὰς
<a class="linea txt" id="VI_473_17"></a>μέσας παρόδους θεωρουμένου συνοδικοῦ ἢ πανσελη<a class="linea txt" id="VI_473_18"></a>νιακοῦ χρόνου καὶ τῶν κατʼ αὐτὸν ἀνωμαλιῶν ἐφʼ
<a class="linea txt" id="VI_473_19"></a>ἑκατέρου τῶν φώτων εὐμεταχείριστος ἔσται καὶ ὁ τῆς
<a class="linea txt" id="VI_473_20"></a>ἀκριβοῦς συζυγίας χρόνος τε καὶ τόπος καὶ ἔτι ἡ
<a class="linea txt" id="VI_473_21"></a>κατὰ πλάτος τῆς σελήνης πάροδος ἐκ τῆς συγκρίσεως
<a class="linea txt" id="VI_473_22"></a>ἀμφοτέρων τῶν ἀνωμαλιῶν. καθʼ ἑκατέραν γὰρ αὐ<a class="linea txt" id="VI_473_23"></a>τῶν ἐπισκεψάμενοι τὴν ἐν τῷ ἐκκειμένῳ περιοδικῷ
<a class="linea txt" id="VI_473_24"></a>χρόνῳ διὰ τῆς εὑρισκομένης προσθαφαιρέσεως ἀκριβῆ
<a class="linea txt" id="VI_473_25"></a>πάροδον ἡλίου τε καὶ σελήνης καὶ πλάτους, ἐὰν μὲν
<a class="linea txt" id="VI_473_26"></a>καὶ οὕτως ἰσόμοιροι ἢ διάμετροι εὑρίσκωνται, τὸν αὐ</p></section>