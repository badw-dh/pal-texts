<section class="txtsrc"><p class="flush"><a class="linea txt" id="VI_532_1"></a>ἐκ τοῦ πρώτου κανονίου κατειλημμένοις καὶ τοὺς μὲν
<a class="linea txt" id="VI_532_2"></a>γενομένους ἐκ τῆς τοιαύτης διορθώσεως δακτύλους
<a class="linea txt" id="VI_532_3"></a>ἕξομεν, ἐφʼ ὅσα δωδέκατα πάλιν τῆς διαμέτρου τῆς
<a class="linea txt" id="VI_532_4"></a>ἡλιακῆς ἡ ἐπισκότησις ἔσται κατὰ τὸν μέσον ἔγγιστα
<a class="linea txt" id="VI_532_5"></a>χρόνον τῆς ἐκλείψεως. τοῖς δʼ ἑκατέρας τῆς παρόδου
<a class="linea txt" id="VI_532_6"></a>μορίοις προσθέντες πάλιν τὸ ιβʹ αὐτῶν, ἀνθʼ ὧν ὁ
<a class="linea txt" id="VI_532_7"></a>ἥλιος ἐπικινεῖται, καὶ τὰ γενόμενα πρὸς τὸ τῆς σελήνης
<a class="linea txt" id="VI_532_8"></a>ἀνώμαλον κίνημα ποιήσαντες ὥρας ἰσημερινὰς τοσ<a class="linea txt" id="VI_532_9"></a>οῦτον ἕξομεν τὸν χρόνον ἑκατέρας τῆς τε ἐμπτώσεως
<a class="linea txt" id="VI_532_10"></a>καὶ τῆς ἀναπληρώσεως, ὡς μηδεμιᾶς μέντοι περὶ τοὺς
<a class="linea txt" id="VI_532_11"></a>χρόνους τούτους ἐπισυμβαινούσης διὰ τὰς παραλλάξεις
<a class="linea txt" id="VI_532_12"></a>διαφορᾶς.
<a class="linea txt" id="VI_532_13"></a>ἐπεὶ δὲ γίνεταί τις ἀνισότης αἰσθητὴ περὶ αὐτούς,
<a class="linea txt" id="VI_532_14"></a>τῶν παραλλάξεων μέντοι τῆς σελήνης χάριν καὶ οὐχὶ
<a class="linea txt" id="VI_532_15"></a>τῆς ἀνωμαλίας τῶν φώτων, καθʼ ἣν καὶ μείζους ἀπο<a class="linea txt" id="VI_532_16"></a>τελοῦνται χωρὶς ἑκάτεροι τῶν προεκτεθειμένων πάν<a class="linea txt" id="VI_532_17"></a>τοτε καὶ ὡς ἐπὶ τὸ πολὺ ἄνισοι ἀλλήλοις, οὐδὲ ταύτην
<a class="linea txt" id="VI_532_18"></a>ἀνεπίστατον ἐάσομεν, εἰ καὶ βραχεῖα οὖσα τυγχάνει.
<a class="linea txt" id="VI_532_19"></a>παρακολουθεῖ μὲν οὖν τοῦτο τὸ σύμπτωμα διὰ τὸ
<a class="linea txt" id="VI_532_20"></a>γίνεσθαί τινας ἐν τῇ φαινομένῃ τῆς σελήνης παρόδῳ
<a class="linea txt" id="VI_532_21"></a>πάντοτε τῶν παραλλάξεων ἕνεκεν ὥσπερ προηγητικάς
<a class="linea txt" id="VI_532_22"></a>τινας φαντασίας, εἰ μηδὲν ἰδίως εἰς τὰ ἑπόμενα δια<a class="linea txt" id="VI_532_23"></a>λαμβάνοιτο κινουμένη. ἐάν τε γὰρ πρὸ τοῦ μεσημβρι<a class="linea txt" id="VI_532_24"></a>νοῦ παροδεύουσα φαίνηται, κατʼ ὀλίγον ἀναφερομένη
<a class="linea txt" id="VI_532_25"></a>καὶ ἔλασσον αἰεὶ τοῦ παρεληλυθότος παραλλάσσουσα
</p></section>