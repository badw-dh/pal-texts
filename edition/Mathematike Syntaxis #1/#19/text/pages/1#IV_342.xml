<section class="txtsrc"><p><a class="linea txt" id="IV_342_1"></a>ημβρίας. ἀλλʼ ἐκεὶ ὁ πᾶς χρόνος τῆς ἐκλείψεως ὡρῶν
<a class="linea txt" id="IV_342_2"></a>τριῶν ἀναγράφεται, ὁ μέσος δηλονότι γέγονε μετὰ
<a class="linea txt" id="IV_342_3"></a>ἐννέα καὶ δέκατον ὥρας ἰσημερινῆς. ἐν Ἀλεξανδρείᾳ
<a class="linea txt" id="IV_342_4"></a>ἄρα ὀφείλει γεγονέναι μετὰ <u class="num">η</u> δʹ ἔγγιστα ὥρας ἰσημε<a class="linea txt" id="IV_342_5"></a>ρινὰς τῆς ἐν τῇ κδʹ μεσημβρίας. καί ἐστι πάλιν ὁ ἀπὸ
<a class="linea txt" id="IV_342_6"></a>τῶν ἐποχῶν χρόνος ἐτῶν Αἰγυπτιακῶν <u class="num">τξε</u> καὶ ἡμερῶν
<a class="linea txt" id="IV_342_7"></a><u class="num">σγ</u> καὶ ὡρῶν ἰσημερινῶν ἁπλῶς μὲν <u class="num">η</u> δʹ, ἀκριβῶς δὲ
<a class="linea txt" id="IV_342_8"></a><u class="num">ζ</u> Lʹ γʹ· πρὸς ὃν χρόνον εὑρίσκομεν τὸν μὲν ἥλιον
<a class="linea txt" id="IV_342_9"></a>ἀκριβῶς ἐπέχοντα Διδύμων μοίρας <u class="num">κα</u> <u class="num">μϛ</u>, τὴν δὲ
<a class="linea txt" id="IV_342_10"></a>σελήνην μέσως μὲν Τοξότου μοίρας <u class="num">κγ</u> <u class="num">νη</u>, ἀκριβῶς
<a class="linea txt" id="IV_342_11"></a>δὲ μοίρας <u class="num">κα</u> <u class="num">μη</u>, ἐπειδήπερ κατὰ τὴν ἀνωμαλίαν ἀπ<a class="linea txt" id="IV_342_12"></a>εῖχεν τοῦ ἀπογείου τοῦ ἐπικύκλου μοίρας <u class="num">κζ</u> <u class="num">λζ</u>.
<a class="linea txt" id="IV_342_13"></a>συνάγεται δὲ καὶ ἡ διάστασις ἡ ἀπὸ τῆς πρώτης ἐκ<a class="linea txt" id="IV_342_14"></a>λείψεως ἐπὶ τὴν δευτέραν ἡμερῶν <u class="num">ροζ</u> καὶ ὡρῶν <u class="num">ιγ</u>
<a class="linea txt" id="IV_342_15"></a>καὶ τριῶν πέμπτων ἰσημερινῶν, μοιρῶν δέ, ἃς ὁ ἥλιος
<a class="linea txt" id="IV_342_16"></a>κεκίνηται, <u class="num">ρογ</u> <u class="num">κη</u>, τοῦ Ἱππάρχου ποιησαμένου τὴν
<a class="linea txt" id="IV_342_17"></a>δεῖξιν ὡς τῆς διαστάσεως ἡμερῶν μὲν οὔσης <u class="num">ροζ</u> καὶ
<a class="linea txt" id="IV_342_18"></a>ὡρῶν ἰσημερινῶν <u class="num">ιγ</u> Lʹ δʹ, μοιρῶν δὲ <u class="num">ρογ</u> λειπουσῶν
<a class="linea txt" id="IV_342_19"></a>τὸ ὄγδοον μέρος μιᾶς μοίρας.
<a class="linea txt" id="IV_342_20"></a>τὴν δὲ τρίτην φησὶν γεγονέναι ἄρχοντος Ἀθήνησιν
<a class="linea txt" id="IV_342_21"></a>Εὐάνδρου μηνὸς Ποσειδεῶνος τοῦ προτέρου κατὰ
</p></section>