<section class="txtsrc"><p class="flush"><a class="linea txt" id="III_200_1"></a>μοῖραν καὶ τέταρτον κεκινῆσθαι, πῶς οὐκ ἄτοπον τὰ
<a class="linea txt" id="III_200_2"></a>διὰ τῶν ὑποκειμένων ἀρχῶν ἐπιλελογισμένα παραλαμ<a class="linea txt" id="III_200_3"></a>βάνειν πρὸς τὴν αὐτῶν τῶν συστησαμένων αὐτὰ δια<a class="linea txt" id="III_200_4"></a>βολὴν καὶ τὴν αἰτίαν τοῦ περὶ τὴν τοσαύτην κίνησιν
<a class="linea txt" id="III_200_5"></a>τοῦ Στάχυος ἀδυνάτου μηδενὶ μὲν ἄλλῳ προσάπτειν
<a class="linea txt" id="III_200_6"></a>πλειόνων γε ὄντων τῶν ἐμποιῆσαι τὴν τοσαύτην
<a class="linea txt" id="III_200_7"></a>ἀμαρτίαν δυναμένων, μόναις δὲ ταῖς ὑποκειμέναις ἰση<a class="linea txt" id="III_200_8"></a>μερίαις ὡς ἅμα ἀκριβῶς καὶ μὴ ἀκριβῶς τετηρημέναις;
<a class="linea txt" id="III_200_9"></a>δυνατὸν γὰρ ἂν δόξειε μᾶλλον ἤτοι τὰς ἐν αὐταῖς
<a class="linea txt" id="III_200_10"></a>ταῖς ἐκλείψεσι διαστάσεις τῆς σελήνης πρὸς τοὺς
<a class="linea txt" id="III_200_11"></a>ἔγγιστα τῶν ἀστέρων ὁλοσχερέστερον κατεστοχάσθαι ἢ
<a class="linea txt" id="III_200_12"></a>τοὺς ἐπιλογισμοὺς ἤτοι τῶν παραλλάξεων αὐτῆς πρὸς
<a class="linea txt" id="III_200_13"></a>τὴν τῶν φαινομένων τόπων ἐπίσκεψιν ἢ τῆς τοῦ
<a class="linea txt" id="III_200_14"></a>ἡλίου κινήσεως τῆς ἀπὸ τῶν ἰσημεριῶν ἐπὶ τοὺς
<a class="linea txt" id="III_200_15"></a>μέσους τῶν ἐκλείψεων χρόνους ἢ μὴ ἀληθῶς ἢ μὴ
<a class="linea txt" id="III_200_16"></a>ἀκριβῶς εἰλῆφθαι.
<a class="linea txt" id="III_200_17"></a>ἀλλʼ οἶμαι καὶ τὸν Ἵππαρχον συνεγνωκέναι μὲν καὶ
<a class="linea txt" id="III_200_18"></a>αὐτόν, ὅτι μηδὲν ἐν τοῖς τοιούτοις ἔνεστιν ἀξιόπιστον
<a class="linea txt" id="III_200_19"></a>πρὸς τὸ δευτέραν τινὰ τῷ ἡλίῳ προσάπτειν ἀνωμαλίαν,
<a class="linea txt" id="III_200_20"></a>βεβουλῆσθαι δὲ μόνον ὑπὸ φιλαληθείας μὴ σιωπῆσαί
<a class="linea txt" id="III_200_21"></a>τι τῶν ἐνίους εἰς ὑποψίαν ὁπωσδήποτε δυναμένων
<a class="linea txt" id="III_200_22"></a>ἐνεγκεῖν. κέχρηται γοῦν καὶ αὐτὸς ταῖς ὑποθέσεσιν
<a class="linea txt" id="III_200_23"></a>ἡλίου καὶ σελήνης ὡς μιᾶς καὶ τῆς αὐτῆς ὑπαρχούσης
<a class="linea txt" id="III_200_24"></a>περὶ τὸν ἥλιον ἀνωμαλίας τῆς συναποκαθισταμένης
<a class="linea txt" id="III_200_25"></a>τῷ πρὸς τὰς τροπὰς καὶ τὰς ἰσημερίας ἐνιαυσίῳ χρόνῳ.
</p></section>