<section class="txtsrc"><p><a class="linea txt" id="IX_291_1"></a>ὑποτείνουσα <u class="num">ρκ</u>, ἡ δὲ ΓΜ τῶν αὐτῶν <u class="num">μϛ</u> <u class="num">κδ</u>· ὥστε
<a class="linea txt" id="IX_291_2"></a>καί, οἵων ἐστὶν ἡ ΓΗ εὐθεῖα <u class="num">ε</u> <u class="num">λγ</u>, τουτέστιν ἡ ΖΗ
<a class="linea txt" id="IX_291_3"></a>ἐκ τοῦ κέντρου τοῦ ἐκκέντρου <u class="num">ξ</u>, τοιούτων καὶ ἡ μὲν
<a class="linea txt" id="IX_291_4"></a>ΗΜ ἔσται <u class="num">ε</u> <u class="num">ζ</u>, ἡ δὲ ΓΜ ὁμοίως <u class="num">β</u> <u class="num">ι</u>. διὰ τοῦτο δὲ
<a class="linea txt" id="IX_291_5"></a>καὶ ἡ μὲν ΖΜ συνάγεται μήκει τῶν αὐτῶν <u class="num">νθ</u> <u class="num">μζ</u>, ἡ
<a class="linea txt" id="IX_291_6"></a>δὲ ΖΜΓ ὅλη <u class="num">ξα</u> <u class="num">νζ</u>. ὡσαύτως, ἐπεὶ καὶ ἡ ὑπὸ ΔΓΝ
<a class="linea txt" id="IX_291_7"></a>γωνία τοιούτων ἐστὶν <u class="num">πθ</u> <u class="num">μ</u>, οἵων αἱ δύο ὀρθαὶ <u class="num">τξ</u>,
<a class="linea txt" id="IX_291_8"></a>εἴη ἂν καὶ ἡ μὲν ἐπὶ τῆς ΔΝ περιφέρεια τοιούτων
<a class="linea txt" id="IX_291_9"></a><u class="num">πθ</u> <u class="num">μ</u>, οἵων ὁ περὶ τὸ ΓΔΝ ὀρθογώνιον κύκλος <u class="num">τξ</u>,
<a class="linea txt" id="IX_291_10"></a>ἡ δʼ ἐπὶ τῆς ΓΝ τῶν λοιπῶν εἰς τὸ ἡμικύκλιον <u class="num">ϟ</u> <u class="num">κ</u>·
<a class="linea txt" id="IX_291_11"></a>καὶ τῶν ὑπʼ αὐτὰς ἄρα εὐθειῶν ἡ μὲν ΔΝ τοιούτων
<a class="linea txt" id="IX_291_12"></a>ἐστὶν <u class="num">πδ</u> <u class="num">λϛ</u>, οἵων ἡ ΓΔ ὑποτείνουσα <u class="num">ρκ</u>, ἡ δὲ ΓΝ
<a class="linea txt" id="IX_291_13"></a>τῶν αὐτῶν <u class="num">πε</u> <u class="num">ϛ</u>. ὥστε καί, οἵων ἐστὶν ἡ ΓΔ εὐθεῖα <u class="num">γ</u>,
<a class="linea txt" id="IX_291_14"></a>τοιούτων καὶ ἡ μὲν ΔΝ ἔσται <u class="num">β</u> <u class="num">ζ</u>, ἡ δὲ ΓΝ ὁμοίως
<a class="linea txt" id="IX_291_15"></a><u class="num">β</u> <u class="num">η</u>, ἡ δὲ ΖΓΝ ὅλη <u class="num">ξδ</u> <u class="num">ε</u>. διὰ τοῦτο δὲ καὶ ἡ ΖΔ
<a class="linea txt" id="IX_291_16"></a>ὑποτείνουσα τῶν αὐτῶν <u class="num">ξδ</u> <u class="num">ζ</u>. καὶ οἵων ἐστὶν ἄρα ἡ
<a class="linea txt" id="IX_291_17"></a>ΖΔ εὐθεῖα <u class="num">ρκ</u>, τοιούτων καὶ ἡ μὲν ΔΝ ἔσται <u class="num">γ</u> <u class="num">νη</u>,
<a class="linea txt" id="IX_291_18"></a>ἡ δʼ ἐπʼ αὐτῆς περιφέρεια τοιούτων <u class="num">γ</u> <u class="num">μη</u>, οἵων ἐστὶν
<a class="linea txt" id="IX_291_19"></a>ὁ περὶ τὸ ΖΔΝ ὀρθογώνιον κύκλος <u class="num">τξ</u>· ὥστε καὶ ἡ
<a class="linea txt" id="IX_291_20"></a>μὲν ὑπὸ ΔΖΝ γωνία τοιούτων ἐστὶν <u class="num">γ</u> <u class="num">μη</u>, οἵων αἱ
<a class="linea txt" id="IX_291_21"></a>δύο ὀρθαὶ <u class="num">τξ</u>, λοιπὴ <span class="txt">⟨Eucl. I, 32⟩</span> δὲ ἡ ὑπὸ ΑΔΖ τῶν
<a class="linea txt" id="IX_291_22"></a>αὐτῶν <u class="num">πε</u> <u class="num">νβ</u>. ἀλλὰ καὶ ἡ ὑπὸ ΑΔΛ γωνία τῶν αὐτῶν
<a class="linea txt" id="IX_291_23"></a>ὑπόκειται <u class="num">νδ</u> <u class="num">μ</u> διὰ τὸ ἀπέχειν τοῦ ἀπογείου τὸν ἀστέρα
<a class="linea txt" id="IX_291_24"></a>κατὰ τὴν τήρησιν μοίρας <u class="num">κζ</u> <u class="num">κ</u>, ὡς καὶ λοιπὴν τὴν ὑπὸ
<a class="linea txt" id="IX_291_25"></a>ΖΔΛ γωνίαν τοιούτων καταλείπεσθαι <u class="num">λα</u> <u class="num">ιβ</u>, οἵων αἱ
</p></section>