<section class="txtsrc"><p><a class="linea txt" id="V_414_1"></a><u class="num">λδ</u>, οἵων δʼ εἰσὶν αἱ δύο ὀρθαὶ <u class="num">τξ</u>, τοιούτων <u class="num">μζ</u> <u class="num">η</u>·
<a class="linea txt" id="V_414_2"></a>ὥστε καὶ ἡ μὲν ἐφʼ ἐκατέρας τῶν ΔΜ καὶ ΖΝ περι<a class="linea txt" id="V_414_3"></a>φέρεια τοιούτων ἔσται <u class="num">μζ</u> <u class="num">η</u>, οἵων εἰσὶν οἱ περὶ τὰ
<a class="linea txt" id="V_414_4"></a>ἐκκείμενα ὀρθογώνια κύκλοι <u class="num">τξ</u>, διὰ τὸ ἴσην εἶναι τὴν
<a class="linea txt" id="V_414_5"></a>ΔΕ τῇ ΕΖ, ἡ δʼ ἐφʼ ἑκατέρας τῶν ΕΜ καὶ ΕΝ τῶν
<a class="linea txt" id="V_414_6"></a>αὐτῶν <u class="num">ρλβ</u> <u class="num">νβ</u> <span class="txt">⟨Eucl. III, 31⟩</span>. καὶ τῶν ὑπʼ αὐτὰς ἄρα
<a class="linea txt" id="V_414_7"></a>εὐθειῶν ἑκατέρα μὲν τῶν ΔΜ καὶ ΖΝ τοιούτων ἐστὶν
<a class="linea txt" id="V_414_8"></a><u class="num">μζ</u> <u class="num">νθ</u>, οἵων ἑκατέρα τῶν ΔΕ καὶ ΕΖ ὑποτεινουσῶν
<a class="linea txt" id="V_414_9"></a><u class="num">ρκ</u>, ἑκατέρα δὲ τῶν ΕΜ καὶ ΕΝ τῶν αὐτῶν <u class="num">ρι</u> ο·
<a class="linea txt" id="V_414_10"></a>ὥστε καί, οἵων ἐστὶν ἑκατέρα μὲν τῶν ΔΕ καὶ ΕΖ εὐθειῶν
<a class="linea txt" id="V_414_11"></a><u class="num">ι</u> <u class="num">ιθ</u>, ἡ δὲ ΔΒ ἐκ τοῦ κέντρου τοῦ ἐκκέντρου <u class="num">μθ</u> <u class="num">μα</u>,
<a class="linea txt" id="V_414_12"></a>τοιούτων καὶ ἑκατέρα μὲν τῶν ΔΜ καὶ ΖΝ ἔσται <u class="num">δ</u> <u class="num">η</u>,
<a class="linea txt" id="V_414_13"></a>ἑκατέρα δὲ τῶν ΕΜ καὶ ΕΝ τῶν αὐτῶν <u class="num">θ</u> <u class="num">κζ</u>. καὶ
<a class="linea txt" id="V_414_14"></a>ἐπεὶ τὸ ἀπὸ τῆς ΒΔ λεῖψαν τὸ ἀπὸ τῆς ΔΜ ποιεῖ
<a class="linea txt" id="V_414_15"></a>τὸ ἀπὸ τῆς ΒΜ τετράγωνον <span class="txt">⟨Eucl. I, 47⟩</span>, ἕξομεν καὶ
<a class="linea txt" id="V_414_16"></a>τὴν μὲν ΒΜ ὅλην μήκει τῶν αὐτῶν <u class="num">μθ</u> <u class="num">λα</u>, τὴν δὲ
<a class="linea txt" id="V_414_17"></a>ΒΕ ὁμοίως <u class="num">μ</u> <u class="num">δ</u>, λοιπὴν δὲ τὴν ΒΝ τοιούτων <u class="num">λ</u> <u class="num">λζ</u>,
<a class="linea txt" id="V_414_18"></a>οἵων καὶ ἡ ΖΝ ἦν <u class="num">δ</u> <u class="num">η</u>. καὶ ἐπεὶ τὰ ἀπʼ αὐτῶν συν<a class="linea txt" id="V_414_19"></a>τεθέντα ποιεῖ τὸ ἀπὸ τῆς ΒΖ <span class="txt">⟨Eucl. I, 47⟩</span>, ἕξομεν
<a class="linea txt" id="V_414_20"></a>καὶ τὴν ΒΖ ὑποτείνουσαν μήκει τῶν αὐτῶν <u class="num">λ</u> <u class="num">νδ</u>·
<a class="linea txt" id="V_414_21"></a>ὥστε καί, οἵων ἐστὶν ἡ ΒΖ ὑποτείνουσα <u class="num">ρκ</u>, τοιούτων
<a class="linea txt" id="V_414_22"></a>καὶ ἡ μὲν ΖΝ ἔσται <u class="num">ιϛ</u> <u class="num">β</u>, ἡ δʼ ἐπʼ αὐτῆς περιφέρεια
<a class="linea txt" id="V_414_23"></a>τοιούτων <u class="num">ιε</u> <u class="num">κα</u>, οἵων ἐστὶν ὁ περὶ τὸ ΒΖΝ ὀρθο<a class="linea txt" id="V_414_24"></a>γώνιον κύκλος <u class="num">τξ</u>. καὶ ἡ ὑπὸ ΖΒΝ ἄρα γωνία, οἵων
</p></section>