<section class="txtsrc"><p class="flush"><a class="linea txt" id="V_387_1"></a>ΔΕ εὐθεα <u class="num">ι</u> <u class="num">ιθ</u>, ἡ δὲ ΔΒ ὁμοίως <u class="num">μθ</u> <u class="num">μα</u>, τοιούτων
<a class="linea txt" id="V_387_2"></a>ἔσται καὶ ἡ μὲν ΕΑ εὐθεῖα <u class="num">ε</u> <u class="num">ι</u> ἔγγιστα, ἡ δὲ ΔΛ
<a class="linea txt" id="V_387_3"></a>ὁμοίως <u class="num">η</u> <u class="num">νϛ</u>. καὶ ἐπεὶ τὸ ἀπὸ τῆς ΒΔ λεῖψαν τὸ
<a class="linea txt" id="V_387_4"></a>ἀπὸ τῆς ΔΛ ποιεῖ τὸ ἀπὸ τῆς ΒΛ <span class="txt">⟨Eucl. I, 47⟩</span>, μήκει
<a class="linea txt" id="V_387_5"></a>ἄρα ἔσται καὶ ὅλη μὲν ἡ ΒΕΛ εὐθεῖα <u class="num">μη</u> <u class="num">νγ</u>, λοιπὴ
<a class="linea txt" id="V_387_6"></a>δὲ ἡ ΕΒ τοιούτων <u class="num">μγ</u> <u class="num">μγ</u>, οἵων ἐστὶν ἡ ΜΒ ἐκ τοῦ
<a class="linea txt" id="V_387_7"></a>κέντρου τοῦ ἐπικύκλου <u class="num">ε</u> <u class="num">ιε</u>. καὶ οἵων ἄρα ἐστὶν ἡ
<a class="linea txt" id="V_387_8"></a>ΕΒ ὑποτείνουσα <u class="num">ρκ</u>, τοιούτων ἔσται καὶ ἡ μὲν ΒΜ
<a class="linea txt" id="V_387_9"></a>εὐθεῖα <u class="num">ιδ</u> <u class="num">κε</u>, ἡ δʼ ἐπʼ αὐτῆς περιφέρεια τοιούτων <u class="num">ιγ</u>
<a class="linea txt" id="V_387_10"></a><u class="num">μη</u>, οἵων ἐστὶν ὁ περὶ τὸ ΒΕΜ ὀρθογώνιον κύκλος
<a class="linea txt" id="V_387_11"></a><u class="num">τξ</u> · καὶ ἡ ὑπὸ ΒΕΜ ἄρα γωνία, ἥτις περιέχει τὴν
<a class="linea txt" id="V_387_12"></a>πλείστην διαφορὰν τῆς ἀνωμαλίας, οἵων μέν εἰσιν αἱ
<a class="linea txt" id="V_387_13"></a><u class="num">β</u> ὀρθαὶ <u class="num">τξ</u>, τοιούτων ἐστὶν <u class="num">ιγ</u> <u class="num">μη</u>, οἵων δʼ αἱ <u class="num">δ</u> ὀρθαὶ
<a class="linea txt" id="V_387_14"></a><u class="num">τξ</u>, τοιούτων <u class="num">ϛ</u> <u class="num">νδ</u>. διήνεγκεν ἄρα κατὰ ταύτην τὴν
<a class="linea txt" id="V_387_15"></a>τῆς ἀποχῆς ἀπόστασιν τὸ παρὰ τὴν ἀνωμαλίαν διά<a class="linea txt" id="V_387_16"></a>φορον τῶν κατὰ τὸ ἀπόγειον γινομένων μοιρῶν <u class="num">ε</u> <u class="num">α</u>
<a class="linea txt" id="V_387_17"></a>μιᾷ μοίρᾳ καὶ ἑξηκοστοῖς <u class="num">νγ</u>. ἔστιν δὲ τὸ ὅλον τὸ
<a class="linea txt" id="V_387_18"></a>μέχρι τοῦ περιγείου διάφορον μοιρῶν <u class="num">β</u> <u class="num">λθ</u>· καὶ οἵων
<a class="linea txt" id="V_387_19"></a>ἄρα ἐστὶν τὸ μέγιστον διάφορον <u class="num">ξ</u>, τοιούτων ἔσται τὸ
<a class="linea txt" id="V_387_20"></a>τῆς μιᾶς μοίρας καὶ τῶν <u class="num">νγ</u> ἑξηκοστῶν <u class="num">μβ</u> <u class="num">λη</u>, ἃ καὶ
</p></section>