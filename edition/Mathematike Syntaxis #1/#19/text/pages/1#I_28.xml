<section class="txtsrc"><p class="flush"><a class="linea txt" id="I_28_1"></a>τὴν αὐτὴν πάντων περιφορὰν ἀκόλουθον τῇ πρώτῃ·
<a class="linea txt" id="I_28_2"></a>πιθανὸν γὰρ ἂν οὕτως ἐφάνη καὶ τὸ τὴν γινομένην
<a class="linea txt" id="I_28_3"></a>αὐτῶν μετάβασιν καθʼ ὑπολείψεις διαφόρους καὶ μὴ
<a class="linea txt" id="I_28_4"></a>κατὰ ἀντικειμένην κίνησιν ἀποτελεῖσθαι. νῦν δὲ ἅμα
<a class="linea txt" id="I_28_5"></a>ταῖς πρὸς τὰς ἀνατολὰς μεταβάσεσιν παραχωροῦντες
<a class="linea txt" id="I_28_6"></a>ἀεὶ φαίνονται πρός τε ἄρκτους καὶ πρὸς μεσημβρίαν
<a class="linea txt" id="I_28_7"></a>μηδὲ ὁμαλοῦ θεωρουμένου τοῦ μεγέθους τῆς τοιαύτης
<a class="linea txt" id="I_28_8"></a>παραχωρήσεως, ὥστε δόξαι διʼ ἐξωθήσεών τινων τοῦτο
<a class="linea txt" id="I_28_9"></a>τὸ σύμπτωμα γίγνεσθαι περὶ αὐτούς, ἀλλʼ ἀνωμάλου
<a class="linea txt" id="I_28_10"></a>μὲν ὡς πρὸς τὴν τοιαύτην ὑπόνοιαν, τεταγμένης δὲ
<a class="linea txt" id="I_28_11"></a>ὡς ὑπὸ κύκλου λοξοῦ πρὸς τὸν ἰσημερινὸν ἀποτελου<a class="linea txt" id="I_28_12"></a>μένης· ὅθεν καὶ ὁ τοιοῦτος κύκλος εἷς τε καὶ ὁ αὐτὸς
<a class="linea txt" id="I_28_13"></a>καὶ τῶν πλανωμένων ἴδιος καταλαμβάνεται ἀκριβού<a class="linea txt" id="I_28_14"></a>μενος μὲν καὶ ὥσπερ γραφόμενος ὑπὸ τῆς τοῦ ἡλίου
<a class="linea txt" id="I_28_15"></a>κινήσεως, περιοδευόμενος δὲ καὶ ὑπό τε τῆς σελήνης
<a class="linea txt" id="I_28_16"></a>καὶ τῶν πλανωμένων πάντοτε περὶ αὐτὸν ἀναστρε<a class="linea txt" id="I_28_17"></a>φομένων καὶ μηδὲ κατὰ τὸ τυχὸν ἐκπιπτόντων τῆς
<a class="linea txt" id="I_28_18"></a>ἀποτεμνομένης αὐτοῦ καθʼ ἕκαστον ἐφʼ ἑκάτερα τὰ
<a class="linea txt" id="I_28_19"></a>μέρη παραχωρήσεως. ἐπεὶ δὲ καὶ μέγιστος οὗτος ὁ
<a class="linea txt" id="I_28_20"></a>κύκλος θεωρεῖται διὰ τὸ τῷ ἴσῳ καὶ βορειότερον καὶ
<a class="linea txt" id="I_28_21"></a>νοτιώτερον τοῦ ἰσημερινοῦ γίγνεσθαι τὸν ἥλιον, καὶ
<a class="linea txt" id="I_28_22"></a>περὶ ἕνα καὶ τὸν αὐτόν, ὡς ἔφαμεν, αἱ τῶν πλανω<a class="linea txt" id="I_28_23"></a>μένων πάντων πρὸς τὰς ἀνατολὰς μεταβάσεις ἀπο<a class="linea txt" id="I_28_24"></a>τελοῦνται, δευτέραν ταύτην διαφορὰν τῆς καθόλου
<a class="linea txt" id="I_28_25"></a>κινήσεως ἀναγκαῖον ἦν ὑποστήσασθαι τὴν περὶ πόλους
</p></section>