<section class="txtsrc"><p><a class="linea txt" id="X_355_1"></a>καὶ ἡ ἐφεξῆς αὐτῆς ἡ ὑπὸ ΔΕΜ τῶν αὐτῶν <u class="num">ρνη</u> <u class="num">κ</u>,
<a class="linea txt" id="X_355_2"></a>εἴη ἂν καὶ ἡ μὲν ἐπὶ τῆς ΔΜ περιφέρεια τοιούτων
<a class="linea txt" id="X_355_3"></a><u class="num">ρνη</u> <u class="num">κ</u>, οἵων ἐστὶν ὁ περὶ τὸ ΔΕΜ ὀρθογώνιον κύ<a class="linea txt" id="X_355_4"></a>κλος <u class="num">τξ</u>, αὐτὴ δὲ ἡ ΔΜ εὐθεῖα τοιούτων <u class="num">ριζ</u> <u class="num">νβ</u>, οἵων
<a class="linea txt" id="X_355_5"></a>ἐστὶν ἡ ΔΕ ὑποτείνουσα <u class="num">ρκ</u>· καὶ οἵων ἐστὶν ἄρα ἡ
<a class="linea txt" id="X_355_6"></a>μὲν ΔΕ εὐθεῖα <u class="num">ϛ</u>, ἡ δὲ ΒΝ ἐδείχθη <u class="num">λθ</u> <u class="num">γ</u>, τοιούτων
<a class="linea txt" id="X_355_7"></a>καὶ ἡ μὲν ΔΜ, τουτέστιν <span class="txt">⟨Eucl. I, 34⟩</span> ἡ ΝΞ, ἔσται
<a class="linea txt" id="X_355_8"></a><u class="num">ε</u> <u class="num">νδ</u>, λοιπὴ δὲ ἡ ΒΞ τοιούτων <u class="num">λγ</u> <u class="num">θ</u>, οἵων ἐστὶν καὶ
<a class="linea txt" id="X_355_9"></a>ἡ ΒΔ ἐκ τοῦ κέντρου τοῦ ἐκκέντρου <u class="num">ξ</u>. καὶ οἵων
<a class="linea txt" id="X_355_10"></a>ἐστὶν ἄρα ἡ ΒΔ ὑποτείνουσα <u class="num">ρκ</u>, τοιούτων καὶ ἡ μὲν
<a class="linea txt" id="X_355_11"></a>ΒΞ ἔσται <u class="num">ξϛ</u> <u class="num">ιη</u>, ἡ δʼ ἐπʼ αὐτῆς περιφέρεια τοιούτων
<a class="linea txt" id="X_355_12"></a><u class="num">ξζ</u> <u class="num">δ</u> ἔγγιστα, οἵων ἐστὶν ὁ περὶ τὸ ΒΔΞ ὀρθογώνιον
<a class="linea txt" id="X_355_13"></a>κύκλος <u class="num">τξ</u>· ὥστε καὶ ἡ μὲν ὑπὸ ΒΔΞ γωνία τοιούτων
<a class="linea txt" id="X_355_14"></a>ἐστὶν <u class="num">ξζ</u> <u class="num">δ</u>, οἵων εἰσὶν αἱ <u class="num">β</u> ὀρθαὶ <u class="num">τξ</u>, ἡ δὲ ὑπὸ ΒΔΜ
<a class="linea txt" id="X_355_15"></a>ὅλη <u class="num">σμζ</u> <u class="num">δ</u>. τῶν δʼ αὐτῶν ἐστιν καὶ ἡ ὑπὸ ΕΔΜ
<a class="linea txt" id="X_355_16"></a>γωνία <u class="num">κα</u> <u class="num">μ</u> διὰ τὸ τὴν ὑπὸ ΔΕΜ δεδεῖχθαι <u class="num">ρνη</u> <u class="num">κ</u>·
<a class="linea txt" id="X_355_17"></a>καὶ λοιπὴ μὲν ἄρα ἡ ὑπὸ ΒΔΕ γωνία συνάγεται
<a class="linea txt" id="X_355_18"></a><u class="num">σκε</u> <u class="num">κδ</u>, ἡ δʼ ἐφεξῆς αὐτῆς ἡ ὑπὸ ΒΔΑ ὁμοίως <u class="num">ρλδ</u> <u class="num">λϛ</u>.
<a class="linea txt" id="X_355_19"></a>ὥστε καὶ ἡ μὲν ἐπὶ τῆς ΖΚ περιφέρεια τοιούτων ἐστὶν
<a class="linea txt" id="X_355_20"></a><u class="num">ρλδ</u> <u class="num">λϛ</u>, οἵων ἐστὶν ὁ περὶ τὸ ΔΖΚ ὀρθογώνιον κύ<a class="linea txt" id="X_355_21"></a>κλος <u class="num">τξ</u>, ἡ δʼ ἐπὶ τῆς ΔΚ τῶν λοιπῶν <span class="txt">⟨Eucl. III, 31⟩</span>
<a class="linea txt" id="X_355_22"></a>εἰς τὸ ἡμικύκλιον <u class="num">με</u> <u class="num">κδ</u>· καὶ τῶν ὑπʼ αὐτὰς ἄρα
<a class="linea txt" id="X_355_23"></a>εὐθειῶν ἡ μὲν ΖΚ ἔσται τοιούτων <u class="num">ρι</u> <u class="num">μβ</u>, οἵων ἐστὶν
</p></section>