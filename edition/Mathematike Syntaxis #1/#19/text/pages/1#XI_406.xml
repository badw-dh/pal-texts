<section class="txtsrc"><p class="flush"><a class="linea txt" id="XI_406_1"></a>ἐστὶν ἄρα ἡ ΕΞ ὑποτείνουσα <u class="num">ρκ</u>, τοιούτων καὶ ἡ μὲν
<a class="linea txt" id="XI_406_2"></a>ΕΘ ἔσται <u class="num">ια</u> <u class="num">ιη</u>, ἡ δʼ ἐπʼ αὐτῆς περιφέρεια τοιούτων
<a class="linea txt" id="XI_406_3"></a><u class="num">ι</u> <u class="num">μθ</u>, οἵων ὁ περὶ τὸ ΕΘΞ ὀρθογώνιον κύκλος <u class="num">τξ</u>·
<a class="linea txt" id="XI_406_4"></a>ὥστε καὶ ἡ ὑπὸ ΕΞΘ γωνία τοιούτων ἐστὶν <u class="num">ι</u> <u class="num">μθ</u>,
<a class="linea txt" id="XI_406_5"></a>οἵων αἱ <u class="num">β</u> ὀρθαὶ <u class="num">τξ</u>. τῶν δʼ αὐτῶν ἐδείχθη καὶ ἡ
<a class="linea txt" id="XI_406_6"></a>ὑπὸ ΕΓΘ γωνία <u class="num">ια</u> <u class="num">θ</u>. καὶ λοιπὴ <span class="txt">⟨Eucl. I, 32⟩</span> ἄρα
<a class="linea txt" id="XI_406_7"></a>ἡ ὑπὸ ΓΕΞ τῶν μὲν αὐτῶν ἐστιν ο <u class="num">κ</u>, οἵων δʼ αἱ <u class="num">δ</u>
<a class="linea txt" id="XI_406_8"></a>ὀρθαὶ <u class="num">τξ</u>, τοιούτων ο <u class="num">ι</u>· ὥστʼ, ἐπεὶ καὶ κατὰ τὴν γʹ
<a class="linea txt" id="XI_406_9"></a>ἀκρώνυκτον ἐπὶ τῆς ΕΓ φαινόμενος ὁ ἀστὴρ ἐπεῖχεν
<a class="linea txt" id="XI_406_10"></a>Αἰγόκερω μοίρας <u class="num">ιδ</u> <u class="num">ιδ</u>, φανερόν, ὅτι, εἰ ἐπὶ τῆς ΕΞ
<a class="linea txt" id="XI_406_11"></a>εὐθείας ἐτύγχανεν, ἐπεῖχεν ἂν τοῦ Αἰγόκερω μοίρας
<a class="linea txt" id="XI_406_12"></a><u class="num">ιδ</u> <u class="num">κδ</u>, καὶ ἐγίνετο πάλιν ἡ ἀπὸ τῆς βʹ ἀκρωνύκτου
<a class="linea txt" id="XI_406_13"></a>ἐπὶ τὴν γʹ φαινομένη διάστασις ἡ πρὸς τὸν ΝΞ ἔκ<a class="linea txt" id="XI_406_14"></a>κεντρον θεωρουμένη μοιρῶν <u class="num">λδ</u> <u class="num">λη</u>.
<a class="linea txt" id="XI_406_15"></a>ταύταις δὴ ταῖς διαστάσεσιν ἀκολουθήσαντες ἐπὶ
<a class="linea txt" id="XI_406_16"></a>τοῦ αὐτοῦ θεωρήματος εὑρίσκομεν τὴν μὲν μεταξὺ
<a class="linea txt" id="XI_406_17"></a>τῶν κέντρων τοῦ τε ζῳδιακοῦ καὶ τοῦ τὴν ὁμαλὴν
<a class="linea txt" id="XI_406_18"></a>τοῦ ἐπικύκλου κίνησιν περιέχοντος ἐκκέντρου, τουτέστιν
<a class="linea txt" id="XI_406_19"></a>τὴν ἴσην τῇ ΕΖ, τοιούτων <u class="num">ϛ</u> <u class="num">ν</u> ἔγγιστα, οἵων ἐστὶν
<a class="linea txt" id="XI_406_20"></a>ἡ τοῦ ἐκκέντρου διάμετρος <u class="num">ρκ</u>, τῶν δὲ τοῦ αὐτοῦ ἐκ<a class="linea txt" id="XI_406_21"></a>κέντρου περιφερειῶν τὴν μὲν ἀπὸ τῆς αʹ ἀκρωνύκτου
<a class="linea txt" id="XI_406_22"></a>ἐπὶ τὸ ἀπόγειον μοιρῶν <u class="num">νζ</u> <u class="num">ε</u>, τὴν δʼ ἀπὸ τοῦ ἀπο<a class="linea txt" id="XI_406_23"></a>γείου ἐπὶ τὴν βʹ ἀκρώνυκτον μοιρῶν <u class="num">ιη</u> <u class="num">λη</u>, τὴν δʼ
<a class="linea txt" id="XI_406_24"></a>ἀπὸ τοῦ ἀπογείου ἐπὶ τὴν γʹ ἀκρώνυκτον μοιρῶν <u class="num">νϛ</u> <u class="num">λ</u>.
</p></section>