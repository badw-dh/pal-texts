<section class="txtsrc"><p>servationes earum<span class="note"><a aria-label="781" class="note txt" href="#n781"></a><small class="note" data-sign="781" id="n781"> earum<span class="txt">]</span> <i class="txt">corr. al. man. in</i> eorum <i class="txt">V<sub>3</sub></i> eorum <i class="txt">F<sub>1</sub></i></small></span> qui circa Thimocarim credende essent multum integre sumpte, neque ea que in medio tempore differentia sufitiens iam fieret ad firmam conceptionem. Nos tamen et secundum amplius adhuc tempus observatum invenientes quod huiusmodi et secundum omnes fere aplanas, firmiorem convenienter utique iam putabimus circa obliqui polos factam ipsarum motionem. Nam eas quidem que ad eum qui per medias imagines animalium eiusque secundum latitudinem distantias observantes, ut in maximo per polos ipsius scripto circulo, fere easdem reperimus contentas secundum Yparcum descriptis et collectis vel minimum et quantum utique penes ipsas observationes competeret minus videri differentes; in distantiis autem ad equinoctialem, ut in maximo per polos ipsius scripto circulo, observatis, nec a nobis comprehensas concordes ab Yparco eodem modo descriptis, nec istas eis que adhuc prius sub eis qui circa Timocharim, verum et ex his ipsis constitutam adhuc magis ad eum qui per medias imagines animalium circulum ipsarum latitudinis idemptitatem, borealioribus quidem repertis semper antiquioris ad equinoctialem distantie eis qui in eo quod ab yemali conversione ut in vernalem punctum usque estivam conversionem hemisperio, australioribus vero eis que in contrario, et eis quidem que equinoctialibus punctis appropinquant in maioribus differentiis, eis autem que tropicis in minoribus, et fere tantis in proportionali secundum longitudinem recessione consequentes portiones eius qui per media borealiores vel australiores fuerit equinoctiali. Ut autem et in paucis bene intelligibilibus magis presentemus quod dictum est, exponemus secundum utrumque dictorum hemisperiorum descriptas ipsarum ab equinoctiali secundum latitudinem distantias, ut in maximo per polos ipsius scripto circulo, et secundum eas que circa Timocharin et secundum Yparcum et adhuc eas que a nobis eodem modo comprehense sunt. Itaque eam quidem que in Aquila lucidam Timocharis quidem describit borealiorem quidem equinoctiali gradibus<span class="note"><a aria-label="782" class="note txt" href="#n782"></a><small class="note" data-sign="782" id="n782"> gradibus<span class="txt">]</span> <i class="txt">add.</i> v <i class="txt">F<sub>1</sub>V<sub>1</sub></i></small></span> et iiii quintis, sed et Yparcus eisdem, nos autem invenimus gradibus v et dimidio et iii<sup>a</sup>. Medium autem Pliadis Thimocharis quidem describit borealius equinoctiali gradibus xiiii et dimidio, Iparcus autem gradibus xv et dimidio, nos autem invenimus xvi et iiii<sup>am</sup>. Lucida autem Yadum Timocharis quidem scribit borealiorem equinoctiali gradibus viii et dimidio et iiii<sup>a</sup>, Iparcus autem gradibus ix et dimidio et iiii<sup>a</sup>, nos autem invenimus xi. In Eniocho autem lucidissimam vocatamque Capram Aristillus quidem scribit borealiorem equinoctiali gradibus xl, Iparcus autem gradibus xl et duabus quintis, nos autem invenimus xli et vi<sup>a</sup>. Eam autem qui in precedenti humero Orionis Timocharis quidem scribit borealiorem equinoctiali gradu i et quinta, Iparcus autem gradu i et iiii quintis, nos autem reperimus ii et dimidio. Eam autem qui in consequente humero Borionis<span class="note"><a aria-label="783" class="note txt" href="#n783"></a><small class="note" data-sign="783" id="n783"> Borionis<span class="txt">]</span> Orionis <i class="txt">F<sub>1</sub>V<sub>1</sub></i></small></span> Thimocharis quidem scribit borealiorem equinoctiali gradibus iii et dimidio et iii, Iparcus vero iiii et iii<sup>a</sup>, nos autem v et iiii<sup>a</sup> invenimus. Eam autem que in ore Canis lucidam Timocharis quidem describit australiorem equinoctiali gradibus xvi et iii<sup>a</sup>, Iparcus autem xvi, nos autem invenimus xv et dimidio et iiii<sup>a</sup>. Lucidarum autem que in capitibus Geminorum precedentem Aristillus quidem scribit borealiorem equinoctiali gradibus xxxiii, Ipparcus autem gradibus xxxiii et vi<sup>a</sup>, nos autem invenimus xxxiii duabus quintis. Consequentem vero ipsarum Aristillus quidem borealiorem equinoctiali gradibus xxx, Ipparcus autem eisdem, nos autem invenimus xxx et vi<sup>a</sup>. His ergo omnibus in ea que secundum longitudinem positione in eo dictorum hemisperiorum quod vernale continet equinoctium comprehensis, posteriores secundum latitudinem ad equinoctialem habitudines borealiores omnes precedentibus facte sunt, que quidem prope tropicas sectiones brevi omnino, que vero ad equinoctiales, satis cura digno, quod et consequens est ei que circa obliqui polos in consequentia transitioni, propterea quod et consequentes semicirculi huius portiones borealiores precedentibus semper fiant, et que quidem ad equinoctialia puncta rursus in maioribus differentiis, que vero ad tropica in brevioribus. Sed et secundum contrarium hemisperium eam quidem que in corde Leonis Timocharis quidem scribit borealiorem equinoctiali gradibus xxi et iii<sup>a</sup>, Iparcus autem xx et Γ<sub>o</sub>, nos autem invenimus xix et dimidio et iii<sup>a</sup>, eam vero que vocatur Spica Timocharis quidem scribit borealiorem equinoctiali gradu i et duabus quintis, Iparcus autem tribus solis quintis, nos autem reperimus australiorem ipsam existentem equinoctiali medietate unius gradus. Trium autem que in cauda Maioris Urse eam que in extrema ipsa Aristillus quidem scribit borealiorem equinoctiali gradibus lxi et dimidio, Iparcus autem lx et dimidio et iiii, nos autem invenimus lix et Γ<sub>o</sub>, secundam autem ab extremo et que in media cauda<span class="note"><a aria-label="784" class="note txt" href="#n784"></a><small class="note" data-sign="784" id="n784"> cauda<span class="txt">]</span> <i class="txt">add.</i> Aristillus quidem scribit borealiorem equinoctiali gradibus lxvii et iiiia, Iparcus autem lxvi et dimidio, nos autem invenimus lxv, terciam autem ab extremo et que velut in ortu caude <i class="txt">F<sub>1</sub>V<sub>1</sub></i></small></span> Aristillus quidem scribit borealiorem equinoctiali gradibus lxviii et dimidio, Iparcus autem lxvii et iii<sup>a</sup> et v<sup>a</sup>, nos autem invenimus lxvi et iiii<sup>a</sup>. Arctorum autem Timocharis quidem scribit borealiorem equinoctiali gradibus xxxi et dimidio, Iparcus autem xxxi, nos autem invenimus xxix et dimidio et iii<sup>a</sup>. Lucidarum autem que in brachio Scorpionis eam que in extrema cauda australi Timocharis quidem scribit australiorem equinoctiali gradibus v, Iparcus autem v et iii quintis, nos autem invenimus vii et vi<sup>a</sup>, eam vero que in extremo boreali brachio Timocharis quidem borealiorem equinoctiali gradu i et v<sup>a</sup>, Iparcus autem duabus solis quintis unius gradus, nos autem invenimus ipsum australiorem equinoctiali gradu i. Eam vero que in pectore Scorpii lucidam vacatamque Antari Timocharis quidem scribit australiorem equinoctiali gradibus xviii et iii<sup>a</sup>, Iparcus autem xix, nos autem invenimus xx et iiii<sup>a</sup>. Et istarum ergo omnium secundum contraiacentem continentiam posteriores ad equinoctialem secundum latitudinem progressiones australiores proportionali facte sunt precedentibus. Colligetur autem et propter<span class="note"><a aria-label="785" class="note txt" href="#n785"></a><small class="note" data-sign="785" id="n785"> propter<span class="txt">]</span> per <i class="txt">F<sub>1</sub>V<sub>1</sub></i></small></span> hoc quoniam et secundum longitudinem applanarum progressio spere in consequentia unius quidem fit gradus sicut prediximus in c annis ad proximum, duorum autem graduum et duarum tertiarum in cclxv annis qui inter eam que Iparci et nostram observationem et maxime per earum que ad equinoctialia puncta inventam latitudinariam differentiam.</p>
<p>Nam Pliadis quidem medium secundum Iparcum quidem borealius inventum equinoctiali gradibus xv et vi<sup>a</sup>, secundum nos autem xvi et iiii<sup>a</sup>, uno gradu et xii<sup>a</sup> factum est borealius in intermedio nostrorum temporum, quantum fere v ad equinoctialem latitudinem differunt ii et due tertie gradus eius qui per media qui circa extrema Arietis ab ea que in eodem tempore secundum longitudinem in consequentia progressione. Ea autem que Capra vocatur secundum Iparcum quidem borealior inventa equinoctiali gradibus xl et duabus quintis, secundum nos autem xli et vi, borealior facta est unius gradus iiii<sup>or</sup> quintis, quanto rursum ad equinoctialem secundum latitudinem differunt qui circa media Tauri gradus ii et bisse eius qui per media. Que vero in precedente humero Orionis secundum Iparcum quidem inventa borealior equinoctiali gradu i et iiii quintis, secundum nos vero ii gradibus et dimidio, borealior facta est duabus partibus unius gradus ad proximum, quanto fere secundum eam que ad equinoctialem latitudinem differunt qui post duas partes Tauri ii gradus et bisse et eius qui per media.</p>
<p>Similiter autem et secundum contraiacens hemisperium Stachis secundum Iparcum quidem inventa borealior equinoctiali unius gradus iii quintis, secundum nos autem australior dimidio unius gradus, australior facta est uno gradu et x<sup>a</sup>, quanto rursum secundum eam que ad equinoctialem latitudinem differunt qui circa extrema Virginis ii gradus et due tertie eius qui per media. Que vero in extrema cauda Maioris Urse secundum Yparcum quidem inventa borealior equinoctiali gradibus lx et dimidio et iiii, secundum nos autem gradibus lix et bisse, australior facta est unius<span class="note"><a aria-label="786" class="note txt" href="#n786"></a><small class="note" data-sign="786" id="n786"> unius<span class="txt">]</span> uno <i class="txt">F<sub>1</sub>V<sub>1</sub></i></small></span> gradu et xii<sup>a</sup>, quanto secundum eam que ad equinoctialem latitudinem differunt que circa primas partes Chelarum dodecatimorii ii gradus et bisse eius qui per media. Arcturus autem secundum Iparcum quidem inventus borealior equinoctiali gradibus xxxi, secundum nos vero gradibus xxix et dimidio et iii<sup>a</sup>, australior factus est uno gradu et vi, quanto differunt ad proximum secundum eam que ad equinoctialem latitudinem similiter qui circa primas partes Chelarum ii gradus et bisse eius qui per media. Fit autem nobis utique apparentius adhuc propositum et ex huiusmodi observationibus.</p>
<p>Nam Timocharis quidem scribit observans in Alexandria hec, quoniam xlvii<sup>o</sup> anno secunde Callippon lxxvi annorum etiridis viii<sup>a</sup> mensis Anthesteriones secundum Egiptios xxix<sup>a</sup> mensis Athir, hora iii<sup>a</sup> defitiente, australis pars dimidia Lune occultata apparebat in consequentem videlicet iii<sup>a</sup> vel dimidiam partem Pliadis examinate; et est tempus secundum lxv<span class="note"><a aria-label="787" class="note txt" href="#n787"></a><small class="note" data-sign="787" id="n787"> lxv<span class="txt">]</span> <i class="txt">corr. in</i> cccclxv <i class="txt">V<sub>3</sub></i></small></span> annum a Navonassaro secundum Egiptios mensis Athir xxix<sup>a</sup> in xxx<sup>a</sup> ante tres horas temporales a mesonictio, equinoctiales autem iii et iii<sup>a</sup>, propterea quod Sol circiter vii gradus esset Aquarii et ad plana nictimera fere ante tantas rursus a mesonictio colligitur tempus. Secundum hanc vero horam examinate quidem obtinebat Luna secundum predemonstratas nobis ypotheses Tauri gradus <u class="num">o</u> et xx, hoc est distabat a vernali equinoctio gradibus xxx et xx et borealior eo qui per media erat gradibus iii et xlv, apparebat autem in Alexandria secundum longitudinem quidem optinens Arietis gradus xxix et xx, borealior vero eo qui per media gradibus iii et xxxv, quoniam quidem me</p></section>