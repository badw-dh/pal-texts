<section class="txtsrc"><p>noctialia. Quadrans autem pariter ab ipsis utrinque distantia tropica solstitialia, quorum alterum versus septentrionem punctum aestivus et borealis terminus, ei vero oppositum hiemalis et austrivus terminus. Similiter aequinoctialium alterum quod tropico aestivo praeest secundum expositum circumvectionem veruum,<span class="note"><a aria-label="8" class="note txt" href="#n8"></a><small class="note" data-sign="8" id="n8"> <i class="txt">should be ‘vernum’</i></small></span> quod hiberno autumnale.</p>
<h3 id="I.4"><a href="#I.4" title="Link"></a><span class="txt">⟨I.4⟩</span></h3>
<p>Mundi autem fit una conversio quum aliquod e punctis ferentis incipiens ab aliquo puncto ferri manentis aequinoctialis ad idem restituetur, ac manifestum eiusmodi restitutionem continere 360 tempora. Sed quia restitutiones conversionum mundi aperte non absolvuntur, iusti vero diei<span class="note"><a aria-label="9" class="note txt" href="#n9"></a><small class="note" data-sign="9" id="n9"> Νυχθ<span class="txt">†</span>ή<span class="txt">†</span>μεραν, Noctiduum: 24 horarum spacium <i class="txt">adnot. marg.</i></small></span> restitutio a Sole dependet, ideo hac alios motus metimur. Est autem iustus dies tempus quo Sol ad manentem aequinoctialem e mundi circumvolutione unum circuitum absolvit. Cum vero subiacet moveturque<span class="note"><a aria-label="10" class="note txt" href="#n10"></a><small class="note" data-sign="10" id="n10"> ponitur vel statuitur moveri Sol <i class="txt">adnot. marg.</i></small></span> versus orientem, noctidium (seu iustus ille dies) temporis plus requirit quam mundi conversiones continebitque,<span class="note"><a aria-label="11" class="note txt" href="#n11"></a><small class="note" data-sign="11" id="n11"> <i class="txt">A * is placed here, probably to indicate that the needed phrase ‘unam revolutionem’ or something similar was to be inserted here, but no such correction is added in the margin.</i></small></span> hoc est 360 tempora, atque insuper tantam aequinoctialis portionem quantam Sol in noctidio transit zodiaci, transitibus aequalibus suppositis.</p></section>