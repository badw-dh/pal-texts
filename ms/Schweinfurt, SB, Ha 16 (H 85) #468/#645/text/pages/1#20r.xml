<section class="txtsrc"><p>centrum immutabiliter, situ quidem in se continente angulum talium rursum 2 ½ qualium est una recta 90. Ea vero quae ex centro eccentrici ad eam quae ex centro circelli rationem habeat eam quam 60 ad 6 ½. Et super hunc circellum moveatur stella circa centrum illius pari celeritate ut distantia secundum apogeum ad contraria conversioni mundi absolvat parem transitum utrisque et epicycli et stellae, hoc est eminentiam rursus qua superat Solis transitus stellarum fixarum pari temporis intervallo transitum. Primo autem anno mortis Alexandri, secundum Aegyptios Thoth 1, in Alexandria meridiei maxime apogeum eccentritatis distabat a verno aequinoctio tanquam ad sequentia mundi gradibus <span class="txt">⟨228⟩</span> et sexagesimis <span class="txt">⟨24⟩</span>. Centrum autem epicycli ab apogeo eccentritatis tanquam ad sequentia mundi gradibus <span class="txt">⟨210⟩</span> et sexagesimis <span class="txt">⟨38⟩</span>. Ac rursum borealis terminus obliqui circelli ab apogeo tanquam ad</p>
</section>