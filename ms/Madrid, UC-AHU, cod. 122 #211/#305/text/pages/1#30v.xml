<section class="txtsrc">
<h3 id="I.16"><a class="local" href="#I.16" title="anchor"></a><span class="txt">⟨I.16⟩</span> Cap. XVI. De inconnexis</h3>
<p>Inconnexae <sup>\ autem /</sup> et abalienatae sectiones vocantur quecunque nullam <sup>\ penitus /</sup> rationem adinvicem habent predictarum familiaritatum. Hec autem sunt, quae neque ex precipientibus sunt neque ex obedientibus neque ex videntibus aut equivalentibus neque predictarum quattuor configurationum: hoc est diametrae et trigonae et quadrateae et hexagonae; <sup>\ omnino /</sup> sunt participes et que per unum aut per quinque distant dodecatemoria. Quoniam quidem ea, que per unum distant, quasi adinvicem sunt aversa; cum enim sint duo, unius continent angulum, que vero distant per quinque in inequalia totum dividunt circulum, cum tamen alie figurationes in equalia faciant circumferentie divisionem.</p>
</section>