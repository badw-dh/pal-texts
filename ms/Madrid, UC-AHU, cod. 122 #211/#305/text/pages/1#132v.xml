<section class="txtsrc"><p>Per contrarium vero solis luminaribus secundum dictam figurationem in signis femininis constitutis, mulieres <s>a propria</s><ins>in rebus</ins> naturalibus excedent, viri autem in rebus preter naturam quo ad molliciem et animae effeminationem. Quod si Venus fuerit feminescens, mulieres quidem <ins>ad res venereas</ins> procliviores erunt et adultere que et lascive<del>que</del> efficiuntur ut secundum naturam <del>subagitentur <span class="txt">†…†</span></del> omni tempore et a quocunque subigantur,<span class="note"><a aria-label="215" class="note txt" href="#n215"></a><small class="note" data-sign="215" id="n215"> <i class="txt">corr. ex.</i> subagitentur</small></span> adeo ut a nullo actu venereo <ins>generaliter</ins> abstineant, sive turpis ille sit sive contra legum sanctiones, viri autem molles et audaces fiunt ad concubitus preter naturam, muliebria <ins>quidem</ins> patientes <del>ob</del> occultate tamen et latenter. Si vero Mars fuerit feminescens, per contrarium et cum impudenti quadam libertate predicta secundum utranque speciem <s>exercent</s><ins>operantur</ins> meretricia opera promiscue et opprobriose turpissimeque exercentes, donec maledictis convitiisque notentur ac ob eiusce turpitudinis consuetudinem iniuriis afficiantur. Conferunt autem figurationes quidem orientales et matutine Martis ac Veneris ad id quod magis est virile ac publicum, occidentales vero et vespertinae ad id quod magis est effeminatum ac repressum. Similiter autem et Saturnus cum eis simul constitus, ad id <del><span class="txt">†</span>facit<span class="txt">†</span></del> quod est magis impudicum et impurum ac opprobiosum, unicuique predictorum aptum est cooperari, Iupiter vero ad id quod est magis honestum et cautum et verecundum, at vero Mercurius ad id quod est magis publicum et affectionum ipsarum concitativum <del>ac multorum</del> ac multimodum.</p>
</section>