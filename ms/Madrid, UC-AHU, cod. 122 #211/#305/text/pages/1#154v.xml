<section class="txtsrc"><p>Temporum igitur idiotropiae quae secundum communem et universalem naturae rationem inspiciuntur ad hunc modum sint designatae; particularium vero <ins>idiotropias</ins> que secundum proprias cuiusque genituras summi debent, secundum id quod presuppositum est ac perfectius a precipuis aphesibus capiemus, ab omnibus quidem <ins>et</ins> non ab una sicut in temporibus vite faciebamus. Sed aphesim quidem ab horoscopo ad accidentia corporalia et peregrinationes capiemus, a parte autem fortunae ad ea, que ad divitias pertinent, a Luna ad animae passiones et coniugia, a Sole ad ea, que ad dignitatem ac honorem spectant, a medio vero celi ad reliqua et particularia vitae exercitia, ut actiones, amicitias, liberorum procreationes. Sic enim in iisdem temporibus non unus erit beneficus aut maleficus illorum dominator, cum multa, <ins>accidentia</ins> iisdem temporibus contraria ut plurimum <s>eveniunt</s><ins>soleant evenire</ins>, ut quando quis personam domesticam amittens hereditatem acceperit, aut eodem tempore morbo affectus in lectulo decubuerit<span class="note"><a aria-label="242" class="note txt" href="#n242"></a><small class="note" data-sign="242" id="n242"> <i class="txt">corr. ex</i> decumbat</small></span> et dignitatem aliquam aut utilitatem <s>assequttur</s><ins>fuerit adeptus</ins>, aut infeliciter se habens filiorum pater efficietur, et quecunque talia conserverunt evenire.</p>
</section>