<section class="txtsrc"><p>Aegyptios Nili tunc ascensus et Canis stelle ortus contingant. Autumnale vero equinoctium eo quod fructuum collectio tunc fiat atque ab alio principio futurorum proiiciatur seminatio. Tropicum denique hybernum eo quod diei magnitudo tunc primum incipiat a disminutione augmentum assumere. <s>Proprius autem mihi videtur ac magis naturale ad annuas considerationes</s></p>
<p>Proprius autem mihi videtur et magis naturale ad annuas considerationes quattuor uti principiis, observantes synodicas et plenilunares Solis ac Lunae copulationes, ac ex his precipue eclipticas, que proxime ante ipsa principia erunt factae ut a principio quod erit circa Arietem ver, quale futurum sit, consideremus. A principio vero quod erit circa Cancrum aestatem, ab eo autem principio quod erit circa Libram autumnum, a principio item quod erit circa Capri</p></section>