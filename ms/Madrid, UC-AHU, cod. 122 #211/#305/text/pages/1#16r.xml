<section class="txtsrc"><p>Veneris quoque stella eadem efficit quoad temperaturam veruntamen per contrarium: calefacit enim nonnihil propter proximitatem quam ad Solem habet, plurimum vero <ins><del>et</del> ipsa</ins> humectat quemadmodum Luna <ins>evaporationem, que ex humiditatibus terram continentibus insurgit</ins>, ob suorum luminum magnitudinem <del>ab humid</del> sibi vendicans.</p>
<p>Mercurii vero stella <del>ut plu</del> ex equo ut plurimum interdum quidem exsiccativa deprehenditur et humiditatum epotativa, eo quod nunquam a Solis caliditate secundum longitudinem nimium discedat; interdum autem humefactiva eo quod lunari sphere, que terris est vicinissima, superponatur. Veloces autem efficit in utrisque mutationes, a motus velocitate circa ipsum Solem quasi vento quodam concitatus.</p>
</section>