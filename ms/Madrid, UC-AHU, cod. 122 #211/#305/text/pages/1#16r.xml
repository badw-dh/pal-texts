<section class="txtsrc"><p>Veneris quoque stella eadem efficit quoad temperaturam veruntamen per contrarium: calefacit enim nonnihil propter proximitatem quam ad Solem habet, plurimum vero <sup>\ <s>et</s> ipsa /</sup> humectat quemadmodum Luna <sup>\ evaporationem, que ex humiditatibus terram continentibus insurgit /</sup>, ob suorum luminum magnitudinem <s>ab humid</s> sibi vendicans.</p>
<p>Mercurii vero stella <s>ut plu</s> ex equo ut plurimum interdum quidem exsiccativa deprehenditur et humiditatum epotativa, eo quod nunquam a Solis caliditate secundum longitudinem nimium discedat; interdum autem humefactiva eo quod lunari sphere, que terris est vicinissima, superponatur. Veloces autem efficit in utrisque mutationes, a motus velocitate circa ipsum Solem quasi vento quodam concitatus.</p>
</section>