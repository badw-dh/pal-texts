<section class="txtsrc"><p>similes in animabus imaginationes facit, abiectius tamen et obscurius ac magis sine iudicio, veluti pro magnanimitate, prodigalitatem, pro religione, superstitionem, pro pudore, timiditatem, pro honestate, existimationem, pro humanitate, fatuitatem, pro bonarum rerum studio, voluptatem, pro modestia, iactantiam, pro libertate, vitae indifferentiam. Cum Marte autem familiaritatem habens in bonis quidem dispositionibus asperos facit natos, bellicosos, militares, gubernatores, commotos, indomitos, ardentes, audaces, liberrimos in loquendo, actuosos, reprehensores, expeditivos, contentiosos, imperiosos, insidiatores, viriles, victoriosos, magnanimos et ambitiosos, <del>anim</del> indignabundos <del>et</del> iudicales et <span class="txt">⟨…⟩</span>.<span class="note"><a aria-label="189" class="note txt" href="#n189"></a><small class="note" data-sign="189" id="n189"> ἐπιτευκτικούς <i class="txt">(from</i> ἐπιτευκτικός<i class="txt">:</i> <i class="txt">successful, effective)</i> <i class="txt">is</i> <i class="txt">left untranslated; Hübner p. 263, l. 1316 </i></small></span> In contrariis vero dispositionibus iniurios, indifferentes, crudeles, implacabiles, seditiosos, contentiosos, pervicaces, calumniatores, opinaticos, avaros, raptores, celeriter mutabiles, leves, penitibiles, instabiles, protervos, infidos, sine iudicio, ingratos, attonitos, imperiosos, actuosos, sycophantas, prodigos, nugaces et omnino inequales et concitatos. Cum Venere autem familiaritatem sortitus in bonis quidem dispositionibus natos efficit mundos, voluptuosos, <del>rer</del> rerum pulchrarum amatores, filiorum dilectores, spectaculorum et musice studiosos, cantibus deditos, amicorum nutritores, bonis moribus preditos, benefactores, misericordes, innocentes, dei amatores, exercitatores, pugillationis studiosos, prudentes, amabiles, venustos, in honestate animas <ins>habentes</ins> splendidas, benignos, distributores, litterarum amatores, criticos, <del>commensuratos</del> ad res venereas moderatos ac verecundos, religiosos, iustitie honoris et glorie amatores et omnino bonos ac probos. </p></section>