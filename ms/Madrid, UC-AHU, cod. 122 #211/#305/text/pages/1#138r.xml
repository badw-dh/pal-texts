<section class="txtsrc"><p>venditores; quod si ei Saturnus testimonium prebuerit, mercatores earum rerum facit que sunt ad voluptatem et ornatum, incantatores <s>preterea</s> quoque et veneficos ac deceptores et qui ex similibus aliquid lucrantur; si vero Iupiter athletas facit et coronas ferentes, eos quoque qui honoribus digni existimantur, quique a feminis ad altiorem gradum promoventur.</p>
<p>Mars vero cum Sole quidem figuratus eos facit qui per ignem aliquid operantur, ut coquos, conflatores, combustores, fabros ferrarios, metallarios; absque Sole autem inventus, eos qui per ferrea instrumenta, veluti navium fabricatores, fabros lignarios, agricultores;<span class="note"><a aria-label="218" class="note txt" href="#n218"></a><small class="note" data-sign="218" id="n218"> λατόμους, λιθοξόους, λαοξόους, λιθουργούς, ξυλοσχίστας, ὑπουργούς <i class="txt">is left untranslated;</i> <i class="txt">Hübner p. 297, l. 151-152</i></small></span> quod si Saturnus ei testificabitur, nauticos facit et hauritores, cloacarum <s>ex</s> pugnatores, milites, ferarum nutritores, coquos, aquarum effusores; si vero Iupiter, milites, ministros, publicanos, stabularios, portitores, sacrificiorum operatores.</p>
<p>Quod si rursus due stelle ex his que prebent actiones simul fuerint invente, si Mercurius quidem ac Venus oecodespotiam fuerint adepti, ex musica et organis et melodiis aut poematibus seu rythmis faciunt actiones, et maxime cum in terre loca permutaverint; faciunt enim histriones, hypocritas, corporum negociatores, organorum opifices, chordarum tortores, pictores, saltatores, textores, ex cera aliquid <span class="txt">†</span><s>...</s><span class="txt">†</span>fingentes. Si autem Saturnus eis testificabitur, <sup>\ eos /</sup> facit qui circa predicta genera et mulierum ornamenta mercaturam exercent; si vero Iupiter </p></section>