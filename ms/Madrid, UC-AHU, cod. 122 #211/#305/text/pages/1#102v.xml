<section class="txtsrc"><p>Primum quidem aphetica loca sunt existimanda in quibus oportet omnino cum esse qui accepturus sit apheseos dominatum: dodecatemorium videlicet in quo est horoscopus, a quinque gradibus qui praeascenderunt per horizontem usque ad reliquos 25 qui post eos sunt ascensuri; post hec autem horum 30 graduum hexagonos dextros boni demonis; et quadratos medii celi quod est super terram; et trigonos eius loci, qui vocatur deus; et diametros occidentis.</p>
</section>