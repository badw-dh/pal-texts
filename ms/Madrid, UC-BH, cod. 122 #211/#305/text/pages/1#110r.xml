<section class="txtsrc"><p>et obviator corpora fuerint et non sit eadem utriusque latitudo. Quando igitur duo fuerint aut plura que utraque ex parte auxilium ferent, aut per contrarium interficient, consi<del>ar</del>deranda est utriusque speciei exuperantia secundum multitudinem et fortitudinem eorum qui eis auxiliantur; secundum multitudinem quidem, quando sensibiliter plura fuerint alia aliis, secundum fortitudinem autem, quando aut auxiliantium aut interficientium stellarum, alie in propriis locis fuerint, alie vero non; maxime autem quando alie fuerint orientales, alie vero occidentales.</p>
<p>Universaliter autem nulla earum stellarum que sub radiis fuerit neque ad interfectionem neque ad auxilium assumenda est, nisi quod Luna apheta existente, ipse Solis locus interficit ab</p></section>