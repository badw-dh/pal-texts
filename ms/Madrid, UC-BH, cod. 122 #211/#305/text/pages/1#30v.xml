<section class="txtsrc">
<h3 id="I.16"><a href="#I.16" title="Link"></a><span class="txt">⟨I.16⟩</span> Cap. XVI. De inconnexis</h3>
<p>Inconnexae <ins>autem</ins> et abalienatae sectiones vocantur quecunque nullam <ins>penitus</ins> rationem adinvicem habent predictarum familiaritatum. Hec autem sunt, quae neque ex precipientibus sunt neque ex obedientibus neque ex videntibus aut equivalentibus neque predictarum quattuor configurationum: hoc est diametrae et trigonae et quadrateae et hexagonae; <ins>omnino</ins> sunt participes et que per unum aut per quinque distant dodecatemoria. Quoniam quidem ea, que per unum distant, quasi adinvicem sunt aversa; cum enim sint duo, unius continent angulum, que vero distant per quinque in inequalia totum dividunt circulum, cum tamen alie figurationes in equalia faciant circumferentie divisionem.</p>
</section>