<section class="txtsrc"><p>aut de quadrato vel diametro, sive Saturnus Lunam solam eodem modo, apheretici quidem existentes aut declinantes, casus solummodo <span class="txt">†</span>autem<span class="txt">†</span> morbos inferunt, prosthetici autem aut angulares brevis vite aut lesionibus <ins>affectas</ins> faciunt matres. Brevis quidem vite similiter in orientalibus existentes angulis aut eorum epanaphoris, lesionibus autem <ins>affectas</ins> in occidentalibus.</p>
<p>Mars preterea Lunam hoc modo aspiciens si orientalis quidem <ins>ipse</ins> fuerit maternas mortes repentinas facit et lesiones circa oculos <ins>earum</ins>, si vero fuerit apocrustica ex aborsionibus aut similibus mortes faciet et lesiones per incisiones et succensiones. Venerem autem aspiciens mortes ex febribus operatur et passionibus absconditis et tenebris oculorum ac <ins>repentinis decursionibus</ins>.<span class="note"><a aria-label="156" class="note txt" href="#n156"></a><small class="note" data-sign="156" id="n156"> <i class="txt">i. m.</i></small></span> Saturnus autem Lunam aspiciens mortes et passiones facit, si orientalis ipsa fuerit per febres cum rigore, si vero fuerit apocrustica per morbos matricis et corrosiones.</p>
<p>Assumendae autem sunt ad <del>species</del> particulares species lesionum <s>et</s><ins>aut</ins> passionum <s>et</s><ins>aut</ins> mortium dodecatemoriorum <ins>etiam</ins> in quibus fuerint causae effectores idiotropiae, super quibus opportunius </p></section>