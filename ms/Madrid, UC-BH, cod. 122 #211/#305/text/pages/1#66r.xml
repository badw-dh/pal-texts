<section class="txtsrc"><p>Ordiemur autem ab uniuscuiusque erraticarum effectiva idiotropia, illud communiter preponentes, compendiosae admonitionis gratia: quod quando aliquam stellarum quinque universaliter dixerimus, complexionem et efficaciam similis<span class="note"><a aria-label="99" class="note txt" href="#n99"></a><small class="note" data-sign="99" id="n99"> φύσεως <i class="txt">(from</i> φύσις<i class="txt">:</i> <i class="txt">nature)</i> <i class="txt">is left untranslated;</i> <i class="txt">Hübner p. 135, l. 694</i></small></span> existimemus, sive ipsa in proprio sit statu sive aliqua fixarum stellarum aut locorum zodiaci secundum propriam ipsius complexionem inspicitur, quemadmodum utique naturarum et ipsarum qualitatum et non stellarum fuerunt appellationes; et quod in commixtionibus rursus non solum planetarum ad invicem mixtionem considerare oportet, sed eam etiam que est inter eos que naturae sunt participes, sive fixas stellas sive loca zodiaci, secundum demonstratas ipsorum cum planetis familiaritates.</p>
<p>Saturnus igitur solus oecodespotiam accipiens, universaliter quidem corruptionis que ex frigore fit est causator. Particulariter autem <ins>si</ins> circa homines accidens contingens, longas <ins>facit</ins> infirmitates phtisesque <s>et</s><ins>et</ins> syntexes ex umorum quoque vexationes, et reumatismos <span class="txt">⟨…⟩</span><span class="note"><a aria-label="100" class="note txt" href="#n100"></a><small class="note" data-sign="100" id="n100"> τεταρταϊκὰς ἐπισημασίας<i class="txt"> is left untranslated; Hübner p. 136, l. 708-709</i></small></span> exilia quoque et indigentias <span class="txt">⟨…⟩</span>,<span class="note"><a aria-label="101" class="note txt" href="#n101"></a><small class="note" data-sign="101" id="n101"> συνοχὰς <i class="txt">(from</i> συνοχή<i class="txt">: distress, affliction; imprisonment)</i> <i class="txt">is left untranslated; Hübner p. 136, l. 709 </i></small></span> luctus, terrores et mortes, eorum maxime qui aetate sunt provecti.</p></section>