<section class="txtsrc"><p>genitalia membra contemnunt propter maleficarum cum Venere vespertinam figurationem. Atque ex his qui Cyrenaicam et Marmaricam habent ac hi potissimum, qui inferiorem Aegypti regionem possident, familiaritatem magis habent cum Geminis et Mercurio; quapropter intelligentes hi sunt et prudentes ac bonae considerationis quo ad omnia et maxime quod ad sapientiae ac divinarum rerum inventionem, magicam <ins>preterea</ins><span class="note"><a aria-label="89" class="note txt" href="#n89"></a><small class="note" data-sign="89" id="n89"> <i class="txt">i.</i> <i class="txt">m.</i></small></span> exercent et occultorum mysteriorum celebratores <ins>sunt</ins> et <del>generatim</del> ad disciplinas penitus idonei. Qui vero Thebaidam, Oasin et Trogloditicam incolunt, cum Libra et Venere familiaritatem potius habent; unde et ipsi calidiores natura sunt et in <span class="txt">⟨…⟩</span><span class="note"><a aria-label="90" class="note txt" href="#n90"></a><small class="note" data-sign="90" id="n90"> εὐφορίαις <i class="txt">(from</i> εὐφορία<i class="txt">:</i> <i class="txt">abundant)</i> <i class="txt">is</i> <i class="txt">left untranslated;</i> <i class="txt">Hübner p. 120, l. 454</i></small></span> conversationes habentes. Qui autem Arabiam et Azaniam et Mediam Aethiopiam inhabitant, cum Aquario et Saturno familiaritatem precipue habent; quamobrem carnium ac piscium manducones hi sunt ac pastorales <del>et</del> agrestemque ac bestialem vitam degentes.</p>
<p>Stellarum igitur et dodecatemoriorum familiaritates cum particularibus gentibus ipsarumque ut plurimum proprietates, summatim a nobis hunc in modum figuratae sunt. Exponemus autem propter usus faciliorem considerationem in unoquoque dodecatemorio, secundum nudam appositionem quamlibet gentem cum eo familiaritatem habentem consequenter, his que predicta sunt, hoc modo.</p>
</section>