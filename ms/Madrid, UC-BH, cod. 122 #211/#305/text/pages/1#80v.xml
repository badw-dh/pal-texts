<section class="txtsrc"><p>Halones etiam, que circa erraticas stellas et lucidas et fixis consistunt, ea significant que suorum colorum sunt propria et <span class="txt">⟨…⟩</span>.<span class="note"><a aria-label="146" class="note txt" href="#n146"></a><small class="note" data-sign="146" id="n146"> ταῖς τῶν ἐναπειλημμένων φύσεσι <i class="txt">is</i> <i class="txt">left untranslated; Hübner p. 162, l. 1102</i></small></span> Fixarum quoque <ins>que secundum<sup></sup></ins> multitudinem prope sunt, colores et magnitudines observandi sunt. Si enim splendidiores et maiores praeter consuetas apparentias videantur ad quancunque partem fuerint, ventos qui sunt a proprio loco significant. Quin etiam nebulosorum globorum, ut Presepis et similium consistentiae, cum sereno tempore obscurae et quasi latentes aut condensate <ins>fuerint</ins> inspecte <del>fuerint</del>, pluviarum <ins>abundantiam</ins> significant; si vero nitide fuerint ac assidue vibrate ventos significant vehementes. <del>Com</del> Eorum quoque que per tempora in sublimibus fiunt, <ins>cometarum</ins> siccitates ac ventos ut plurimum presignificant, tantoque maiores, quanto ex pluribus partibus ac diutius <span class="txt">⟨…⟩</span><span class="note"><a aria-label="147" class="note txt" href="#n147"></a><small class="note" data-sign="147" id="n147"> σύστασις <i class="txt">(from</i> σύστασις<i class="txt">: consistency) is left untranslated; Hübner p. 163, l. 1119</i></small></span> facta fuerit. Discursus autem et iaculationes stellarum, si ab uno angulo efficientur, ab illo angulo ventos fore significant; si vero a contrariis angulis, ventorum inconstantiam significant; quod si a quattuor angulis fient, varias significant tempestates usque ad tonitrua et fulgura et similia. Eodem etiam modo si nubes lane velleribus similes esse videbuntur, tempestates interdum presignificant. Irides preterea que per tempora consistunt, tempestatem ex serenitate, et serenitatem ex tempestate presignificant. Ut plurimum autem ut breviter dicamus, universales colorum apparentiae, que in aere fiunt, eadem significant <span class="txt">⟨…⟩</span><span class="note"><a aria-label="148" class="note txt" href="#n148"></a><small class="note" data-sign="148" id="n148"> τοῖς ὑπὸ τῶν οἰκείων συμπτωμάτων <i class="txt">is</i> <i class="txt">left untranslated; Hübner p. 164, l. 1129-1130 </i></small></span> iuxta ea, que in superioribus sunt a nobis declarata.</p>
</section>