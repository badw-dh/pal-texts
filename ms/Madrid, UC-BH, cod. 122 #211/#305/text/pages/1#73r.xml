<section class="txtsrc"><p>Nemo autem excogitare penitus poterit <del>in circulo ali</del> quod <ins>nam</ins> principum in circulo substituat, in eo autem circulo, qui per signa medius voluitur, sola iure accipiet principia ea puncta, que ab equinoctiali et tropicis sunt determinata, hoc est duo equinocti alia et duo tropica. Dubitabit tamen <span class="txt">†</span>specilliam<span class="txt">†</span> hoc in loco, quo nam horum quattuor potissimum utatur; secundum igitur simplicem ac circularem naturam nullum ipsorum est tanquam ab uno principio procedens. Qui vero de his scripserunt usi sunt unum quippiam <s>unicuque</s><ins>ut principium</ins> differenter supponentes <del>ut</del> secundum quasdam proprias rationes <del>et</del> naturales <span class="txt">⟨…⟩</span><span class="note"><a aria-label="133" class="note txt" href="#n133"></a><small class="note" data-sign="133" id="n133"> συμπαθείας <i class="txt">(from</i> συμπάθεια<i class="txt">:</i> <i class="txt">sympathy; quality, affinity)</i> <i class="txt">is</i> <i class="txt">left untranslated;</i> <i class="txt">Hübner p. 148, l. 890</i></small></span> inferentes. Habet enim unaqueque harum partium peculiare nonnihil, ex quo principium ac novus annus iure existimetur. Vernale quidem equinoctium eo quod tunc primum maior dies esse incipiat quam nox et quia humidi temporis est, atque hec natura, ut antea diximus, plurima inest incipientibus genituris. Tropicum autem estivuum eo quod in ipso maxima dies fiat et apud </p></section>