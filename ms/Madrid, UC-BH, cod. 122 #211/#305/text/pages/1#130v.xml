<section class="txtsrc"><p>biles, male fame et divulgatos, omnia facientes et interdum quidem quo ad corruptionem talia simulantes, nonnunquam autem et re vera patientes ac turpia agentes et <ins>in</ins> variis affectionibus divisos. Mercurius autem solus oecodespotiam animae adeptus in bonis quidem dispositionibus natos efficit prudentes, ingeniosos, intelligentes, multarum rerum peritos, inventivos, mercaturam exercentes, computatores, rerum nature studiosos, industrios, emulatores, beneficos, cogitativos, bone coniecturae, mathematicos, mysteriis deditos.<span class="note"><a aria-label="208" class="note txt" href="#n208"></a><small class="note" data-sign="208" id="n208"> ἐπιτευκτικούς <i class="txt">is</i> <i class="txt">left untranslated; Hübner p. 273, l. 1429</i></small></span> In contraria vero dispositione astutos facit et protervos, obliviosos, impetuosos, leves, mutabiles, penitibiles <span class="txt">⟨…⟩</span>,<span class="note"><a aria-label="209" class="note txt" href="#n209"></a><small class="note" data-sign="209" id="n209"> μωροκάκους <i class="txt">(from</i> μωρόκακος<i class="txt">:</i> <i class="txt">foolish)</i> <i class="txt">is</i> <i class="txt">left untranslated; Hübner p. 273, l. 1431</i></small></span> insipientes, peccatores, mendaces, indifferentes, instabiles, <ins>infidos</ins>, avaros, iniustos et omnino <del>ab</del> a mente aberrantes et ad peccata procliviores. His autem sic se habentibus <del>statu</del> ipse etiam Lunae status plurium conducit quoniam in flexuris <del>constituta</del> borealis et australis extremitatis constituta anime proprietatibus ad morum multiplicitatem ac rerum plurium machinationem et ed mutabilitatem cooperatur, in nodis vero <span class="txt">⟨…⟩</span><span class="note"><a aria-label="210" class="note txt" href="#n210"></a><small class="note" data-sign="210" id="n210"> <i class="txt">nothing from the Greek text seems to be missing</i></small></span> ad acumen et actuositatem et mobilitatem. Adhec autem in orient<span class="txt">⟨…⟩</span><span class="note"><a aria-label="211" class="note txt" href="#n211"></a><small class="note" data-sign="211" id="n211"> <i class="txt">probably</i> orientalibus<i class="txt">.</i> ἀνατολαῖς<i class="txt">; Hübner p. 273, l. 1441 </i></small></span> posita et aucta luminibus ad ingenium et claritatem et firmitatem, <del>atque liberta</del> ac loquendi libertatem, luminibus vero diminuta aut in occasibus inventa ad tarditatem et hebetudinem et penitudinem ac timiditatem et obscuritatem. Confert etiam aliquo modo Sol familiaritatem <ins>cum</ins> anime ecodespota adeptus, in bono quidem statu ad id quod est iustius et expeditius et magis honorificum et honestum ac pium. Per contrarium vero se habens ad id quod magis est humile et laboriosum et inhonestum et crudele et solius consilii, et austerum et difficilioris conversationis et omnino ad id quod est difficilioris correctionis.</p>
</section>