<section class="txtsrc"><p>dirigit animam absentium meditatione tanquam si essent presentia <ins>atque eam</ins> preparat<del>que</del> <ins>ut</ins> quiete ac constanter eventa singula suscipiat. Deinde quod neque sic cuncta oportet arbitrari ex superiori causa hominibus evenire, tanquam ab initio ab aliquo insolubili divinoque precepto <span class="txt">⟨…⟩</span><span class="note"><a aria-label="13" class="note txt" href="#n13"></a><small class="note" data-sign="13" id="n13"> καθʼ ἕνα ἕκαστον <i class="txt">is left untranslated; Hübner p. 16, l. 262</i></small></span> sint sancita, necessarioque prorsus eventura, nulla alia causa contrarium efficere valente. Sed scire quidem opus est, corporum celestium motum secundum fatum divinum et immutabile a seculo esse perfectum; terrenorum autem variationes secundum fatum naturale ac mutabile, causas desuper accipiens secundum accidens et secundum consequentiam. Quodque nonnulla quidem propter universaliores circunstantias hominibus eveniunt et non ex propria cuiusque naturali aptitudine, ut quando in maximis complectentis mutationibus <ins>et</ins> a quibus difficulter se quisque potest custodire, ut in exustionibus aut pestilentiis aut <s>inundationibus</s><ins>diluviis</ins> hominum perit multitudo, eo quod semper minor causa maiori ac fortiori sit subiecta. Nonnulla vero <ins>accidunt</ins> secundum naturalem ac propriam cuiusque concretionem, propter parvas et qualescunque complectentis repugnantias.</p>
</section>