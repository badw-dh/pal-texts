<section class="txtsrc"><p>Animadvertendi autem sunt planetarum reditus, qui in universalibus precipue locis efficiuntur, non enim parum conducunt ad temporum apotelesmata, maximeque Saturni reditus ad universalia temporum loca observandi sunt, Iovis vero ad annuorum temporum loca, Solis autem Martis<span class="note"><a aria-label="244" class="note txt" href="#n244"></a><small class="note" data-sign="244" id="n244"> καὶ Ἀφροδίτης <i class="txt">is left untranslated;</i> <i class="txt">Hübner p. 356, l. 854-855</i></small></span> et Mercurii ad loca temporum menstruorum, Lunae vero reditus ad loca diurnorum temporum inspiciemus. Illud quoque opus meminisse, universales chronocratoras precipuos esse ad apotelesmatis perfectionem, particulares vero cooperantur aut non cooperantur secundum proprietatem aut improprietatem suarum naturarum, reditus vero autem planetarum incrementa decrementaque accidentium operantur.</p>
<p>Universalem enim proprietatem ipsius qualitatis ac temporum</p></section>