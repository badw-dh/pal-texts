<section class="txtsrc"><p>ne est arcus istius circuli inter verum locum Lune in circulo signorum et verum locum Lune in celo deprehensus.</p>
<p>Motus longitudinis est loci Lune in celo vel in circulo signorum progressio.</p>
<p>Motus latitudinis est a sectione communi circuli signorum et circuli declinantis Lune elongatio.</p>
<p>Motus diversitatis est Lune in epiciclo sive Lune in ecentrico cum propter alterutrum istorum <span data-on="n509"></span>modorum<span class="idlight note" data-off="n509"><a aria-label="509" class="note txt" href="#n509"></a><small class="note" data-sign="509" id="n509"> modorum<span class="txt">]</span> <i class="txt">sup. lin.</i></small></span> diversum motum habeat ambulatio.</p>
<p>Nodi sunt sectiones circuli signorum et circuli declinantis Lune.</p>
<p>Caput est nodus ille per quem transit Luna a meridie in septentrionem.</p>
<p>Cauda est nodus oppositus.</p>
<h3 id="IV.1"><a href="#IV.1" title="Link"></a><span class="txt">⟨IV.1⟩</span> Verus Lune locus in celo vel in circulo signorum neque per considerationem instrumenti in loco obliquato neque per considerationem ex stellis fixis neque per solares eclipses deprehendi potest.</h3>
<p><span data-on="n510"></span>   <span class="idlight note" data-off="n510"><a aria-label="510" class="note txt" href="#n510"></a><small class="note" data-sign="510" id="n510"> <span class="txt">]</span> <i class="txt">The figure in <b>P</b> does not clearly label all points and does not have the intersection of lines DC and EB in the correct location. The second, better diagram is from <b>M</b> 46r.</i></small></span> Cum enim terra <span data-on="n511"></span>sensibilem ad speram lunarem<span class="idlight note" data-off="n511"><a aria-label="511" class="note txt" href="#n511"></a><small class="note" data-sign="511" id="n511"> sensibilem…lunarem<span class="txt">]</span> <i class="txt">corr. ex</i> ad speram lunarem sensibilem</small></span> habeat quantitatem nec vice centri ad eam fungatur, sit spera terre DG cuius centrum E et spera Lune super idem centrum <span data-on="n512"></span>SK<span class="idlight note" data-off="n512"><a aria-label="512" class="note txt" href="#n512"></a><small class="note" data-sign="512" id="n512"> SK<span class="txt">]</span> FK <i class="txt"><b>K</b></i></small></span> et spera celi ABC. Et sit D locus aspectus oculorum obliquatus, idest non in directo Lune, et punctum A cenit capitum, et punctum K in spera FK locus Lune. Palam ergo quod linea EKB educta a centro terre per corpus Lune assignat verum locum Lune in celo punctum B. Linea vero ab aspectu oculorum secundum considerationem producta est DKC secans aliam in puncto K, et protenditur ad punctum C. Non <span data-on="n513"></span>ergo<span class="idlight note" data-off="n513"><a aria-label="513" class="note txt" href="#n513"></a><small class="note" data-sign="513" id="n513"> ergo<span class="txt">]</span> <i class="txt">i. m.</i></small></span> per considerationem instrumenti ab hoc loco D invenitur verus locus Lune qui est in puncto B. Sed si aspectus oculorum esset a puncto G ut esset linea una EGK, tunc per considerationem verus locus Lune qui est in celo B posset deprehendi. Est etiam manifestum quod non est necesse lineam DKC pervenire ad verum locum Lune in circulo signorum quem circulus per polos zodiaci transiens et per corpus Lune invenit. Eadem est ratio <span data-on="n514"></span><span class="txt">⟨quare⟩</span><span class="idlight note" data-off="n514"><a aria-label="514" class="note txt" href="#n514"></a><small class="note" data-sign="514" id="n514"> quare<span class="txt">]</span> <i class="txt">From</i> <i class="txt"><b>K</b></i></small></span> per considerationem ex stellis fixis ab hoc loco locus Lune non possit inveniri.</p>
<p>Per solares vero eclypses ob eandem quoque causam non potest sciri eo quod Luna <span data-on="n515"></span>interposita<span class="idlight note" data-off="n515"><a aria-label="515" class="note txt" href="#n515"></a><small class="note" data-sign="515" id="n515"> interposita<span class="txt">]</span> <i class="txt">i. m.</i> (<i class="txt">perhaps other hand</i>)</small></span> aspectui et Soli causa est solaris eclipsis ut si Luna sit in puncto K et Sol in loco C super lineam EC. Palam ergo quod punctum C est <span data-on="n516"></span>apparentis<span class="idlight note" data-off="n516"><a aria-label="516" class="note txt" href="#n516"></a><small class="note" data-sign="516" id="n516"> apparentis<span class="txt">]</span> apparens <i class="txt"><b>K</b></i></small></span> locus Lune a loco aspectus D per solarem eclipsem deprehensus, sed verus locus Lune est a centro terre super punctum B. Manifestum ex hiis quoque quod secundum diversa loca aspectus <span data-on="n517"></span>diversificantur<span class="idlight note" data-off="n517"><a aria-label="517" class="note txt" href="#n517"></a><small class="note" data-sign="517" id="n517"> diversificantur<span class="txt">]</span> diversificatur <i class="txt"><b>K</b></i></small></span> apparens locus Lune in celo, sed qui a centro terre deprehenditur in eodem instanti temporis ubique unus est.</p>
<h3 id="IV.2"><a href="#IV.2" title="Link"></a><span class="txt">⟨IV.2⟩</span> Verum locum Lune per lunaris eclipsis </h3></section>