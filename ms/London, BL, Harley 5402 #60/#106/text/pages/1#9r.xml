<section class="txtsrc"><p>sit in aliquo signo, et gradus illos per XII multiplica atque per XXX divide, et unumquodque XXX signis tribue incipiens ab oriente. Et ubi numerus defecerit, de ipso querit. Et si dominus hore est combustus vel revertitur seu cadit, vide quot gradus signi sint erecti et illos divide per duos et dimidium, et quemque binarum et dimidium da signis similiter ab oriente incipiens. Et ubi defecerit, de illo querit.</p>
<h3 id="I.43"><a href="#I.43" title="Link"></a><span class="txt">⟨43⟩</span> Si sanus aliquis revertetur a bello<span class="note"><a aria-label="123" class="note txt" href="#n123"></a><small class="note" data-sign="123" id="n123"> <i class="txt">Title </i>De redditu a bella <i class="txt">P</i>; De reditu a bello <i class="txt">F</i></small></span></h3>
<p>Quando aliquis vadit ad bellum si sanus reverti debeat querit, ut ei consulere scias, hanc doctrinam memorie diligenter tradas. Prospice signum quod oritur et vide quis planetarum sit ibi. Si Sol vel Venus vel Iupiter aut Capud fuerit ibi, sanus vadit et sanus revertitur. Si autem Saturnus ibi fuerit, timet nimis et revertitur et non percutitur. Quod si ibi fuerit Mars, vel morietur vel ad mortem ibi percutitur. Si vero fuerit ibi Mars et Saturnus, morietur. Et si Mars ibi est et dominus signi est in casu, non revertitur. Et si nulla est ibi, prospice VIII seu X signum. Si impii in VIII fuerint, moritur ibi. Si in X, capitur ibi.</p>
<h3 id="I.44"><a href="#I.44" title="Link"></a><span class="txt">⟨44⟩</span> <span class="txt">⟨De bello alicuius⟩</span></h3>
<p>Cum quis de bello alicuius gentis querit, cave signum quod oritur. Si Iupiter sive Venus aut Capud ibi est et Saturnus vel Mars <span class="txt">⟨vel Cauda⟩</span> sint in VII, querens pro certo vincet et sua gens. Si vero in oriente sunt impii, in occidente pii, gens que querit perdet. <span class="txt">⟨Si Sol in oriente,<span class="note"><a aria-label="124" class="note txt" href="#n124"></a><small class="note" data-sign="124" id="n124"> oriente<span class="txt">]</span> <i class="txt">F</i>; Ariete <i class="txt">P</i></small></span> querens vincet;<span class="note"><a aria-label="125" class="note txt" href="#n125"></a><small class="note" data-sign="125" id="n125"> vincit<span class="txt">]</span> <i class="txt">P</i>; vincunt <i class="txt">F</i></small></span> si in occidente, perdet.⟩</span> Et si Mars est in oriente, Iupiter autem in occidente, gens que querit plagatur et capitur. Si dominus signi est in erectione, interrogans vincet. <span class="txt">⟨Et si dominus VII est in erectione, interrogans perdet.⟩</span> Quod si dominus signi est in casu, querens perdit. Si autem plures boni sunt ex parte orientis, vincet gens illius qui querit, et e converso perdit. Si autem uterque est in erectione et boni sunt in medio celi <span class="txt">⟨super terram in parte orientis⟩</span>,<span class="note"><a aria-label="126" class="note txt" href="#n126"></a><small class="note" data-sign="126" id="n126"> super terram in parte orientis<span class="txt">]</span> <i class="txt">P</i>; <i class="txt">om. F </i></small></span> interrogantis gens vincet. Et si sunt sub terra, querens vincetur. Si malus est in medio celi supra, vincet alia pars. Et si malus est inferius, vincetur pars interroganti contraria.</p>
<h3 id="I.45"><a href="#I.45" title="Link"></a><span class="txt">⟨45⟩</span> Quandiu stet bellum<span class="note"><a aria-label="127" class="note txt" href="#n127"></a><small class="note" data-sign="127" id="n127"> <i class="txt">Title </i>De bello si iusta re (!) debet <i class="txt">P</i>; De bello si diu stare debeat an non <i class="txt">F</i></small></span></h3>
<p>Si vis scire si diu debeat stare bellum, prospice oriens signum. Si videris ibi signum de stabilibus esse, diu stabit bellum. Si de instabilibus, parum durabit. Si vero de mediocribus fuerit, mediocriter durare notabis. Prospice dominum illius et dominum VII. Et si fuerit unus ab illo<span class="note"><a aria-label="128" class="note txt" href="#n128"></a><small class="note" data-sign="128" id="n128"> illo<span class="txt">]</span> alio <i class="txt">PF</i></small></span> in IIII vel VII aut X, non faciunt pacem. Similiter considera caute quot gradus sit unusquisque in signo unoquoque et tunc gradus antecedentis subtrae a gradibus subsequentis planete, et tot diebus vel mensibus vel annis durabit. Planete autem si fuerint in signis dierum, dies respondeas; mensium enim, mensem adhibeas; annorum, annos proferas. Verbi gratia. Si unus in signo Arietis gradibus III fuerit, alter in Cancro X gradibus,</p></section>