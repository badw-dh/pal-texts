<section class="txtsrc"><p>In quibus XII vage <span class="txt">⟨stelle⟩</span> VII contrario motu contra firmamentum vehuntur. Quarum vagarum, Sol habet dominium suum et hospitium in Leone, columpnam sue glorie et erectionis in Ariete XVIIII gradibus, suum merorem et casum retinens<span class="note"><a aria-label="5" class="note txt" href="#n5"></a><small class="note" data-sign="5" id="n5"> retinens<span class="txt">]</span> retinere <i class="txt">PF</i></small></span> in Libra fertur, et vigorem in totidem amittere. Venus in Tauro et Libra hospitatur, in Piscibus in XXVIII gradibus gloriatur, in totidem in Virgine deprimitur. Mercurium quoque II mansionibus dominus ditavit, Geminis scilicet et Virgine, et in Virgine XV dragis, id est gradibus, exaltavit, in Piscibus totidem cadere permisit. Lunam Cancro ordinavit, eandemque in Tauro III gradibus erexit, totidemque in Scorpione supposuit. Saturnus XXI gradu Libre erigitur, totidemque in Ariete occiditur, II similiter mansionibus, videlicet Capricorno et Aquario decoratur. Sagittarius cum Piscibus Iovi attribuitur, in Cancro XV gradibus exaltatur, in Capricorno quoque sub eodem numero humiliatur. Marti autem Aries et Scorpio attributa sunt, erigitur itaque in Capricorno XXVII gradibus, deprimitur autem in Cancro adiecto numero eodem.</p>
<h3 id="I.7"><a class="local" href="#I.7" title="anchor"></a><span class="txt">⟨7⟩</span> Quid habeant membra signa?<span class="note"><a aria-label="6" class="note txt" href="#n6"></a><small class="note" data-sign="6" id="n6"> <i class="txt">Title</i> membra <i class="txt">erased L</i>; Que membra teneant signa (et quibus membris dominentur <i class="txt">add. F</i>) <i class="txt">PF</i></small></span></h3>
<p>Aries habet capud et faciem, Taurus guttur et collum, Gemini a scapulis brachia et manus, Cancer pectus atque stomachum, Leo stomachum atque renes, Virgo VI intestina, Libra nates et hancas, Scorpius ventrem et anum et testiculos adiuvat, Sagitarius ab anchis continet coxas, Capricornus genua possidet, Aquarius tibias possidet, Piscis plantas pedum reparat.</p>
<h3 id="I.8"><a class="local" href="#I.8" title="anchor"></a><span class="txt">⟨8⟩</span> Quid suo tempore quodque agat?<span class="note"><a aria-label="7" class="note txt" href="#n7"></a><small class="note" data-sign="7" id="n7"> <i class="txt">Title</i> Creatione menbrorum de planetis <i class="txt">P</i>; De creatione membrarum secundum planetas <i class="txt">F</i></small></span></h3>
<p>Saturnus mense I materiam infrigidat et coagulat et siccat. Atque Iupiter II mense dat spiritum et membra. Mars ossa et interiora componit. Sol sanguinem, caliditatem, epar et cor perficit. Venus supercilia, aures ac nasum et milia faciei ac testiculos adiuvat. Mercurius omnia corporis foramina, renes, linguam ordinat. Luna<span class="note"><a aria-label="8" class="note txt" href="#n8"></a><small class="note" data-sign="8" id="n8"> Luna<span class="txt">]</span> <i class="txt">corr. ex</i> lingua <i class="txt">L</i></small></span> pulmonem et membra dividit per loca sua. Hic mensis VII fit item reversio ad Saturnum, qui membra frigiditate constringit in VIII mense; unde si tunc puer nascatur, non tenues spirat ad auras.<span class="note"><a aria-label="9" class="note txt" href="#n9"></a><small class="note" data-sign="9" id="n9"> non tenues spirat ad auras<span class="txt">]</span> non tenue spirat ad aures <i class="txt">P</i>; non tenues spirat ad aureas <i class="txt">F</i></small></span> Si in VIIII, bene exit quia tunc Iupiter regnat, qui membra calore a materno utero dividit.</p>
<h3 id="I.9"><a class="local" href="#I.9" title="anchor"></a><span class="txt">⟨9⟩</span> <span class="txt">⟨De figuris signorum⟩</span><span class="note"><a aria-label="10" class="note txt" href="#n10"></a><small class="note" data-sign="10" id="n10"> <i class="txt">Title P</i>; <i class="txt">om. F</i></small></span></h3>
<p>Dicamus itaque signorum figuras atque planetarum ut cum ad preterita, presentia atque futura tempora dicenda perveniamus, nullam in ambiguitatem per hoc adducamur. Hec enim cum supradictis sunt quedam stramenta </p></section>