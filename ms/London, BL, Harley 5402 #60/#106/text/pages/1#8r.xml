<section class="txtsrc"><p>I et domino XII, morietur ibi.</p>
<h3 id="I.37"><a class="local" href="#I.37" title="anchor"></a><span class="txt">⟨37⟩</span> De morte<span class="note"><a aria-label="103" class="note txt" href="#n103"></a><small class="note" data-sign="103" id="n103"> <i class="txt">Title </i>Que morte debeat qui mori <i class="txt">P</i>; <i class="txt">om.</i> <i class="txt">F</i></small></span></h3>
<p>Restat, fili, quoddam utillimum quod tibi volumus explicare, quod tuum non est ignorare, qua morte debeat <span class="txt">⟨aliquis⟩</span><span class="note"><a aria-label="104" class="note txt" href="#n104"></a><small class="note" data-sign="104" id="n104"> aliquis<span class="txt">]</span> <i class="txt">P</i>; <i class="txt">om. F</i></small></span> finire. Cum itaque aliquis veniens querit qua morte debeat affici, diligenter VIII dominum prospice. Et si Leo est VIII, ita quod dominus eius male se habeat, a bestia interficietur. Si vero Saturnus fuerit cum domino VIII et erit in Cancro seu Scorpione aut Piscibus, morietur in aqua. Si autem dominus VIII est solus in aliquo signorum, non extranea morte vitam suam finiet.</p>
<h3 id="I.38"><a class="local" href="#I.38" title="anchor"></a><span class="txt">⟨38⟩</span> De furto<span class="note"><a aria-label="105" class="note txt" href="#n105"></a><small class="note" data-sign="105" id="n105"> <i class="txt">Title LP</i>; Si furtum inveniatur aut non <i class="txt">F</i></small></span></h3>
<p>Cum aliquis gratia querendi furti ad te venerit, computa signum quod emergit et cave <span class="txt">⟨turrim⟩</span><span class="note"><a aria-label="106" class="note txt" href="#n106"></a><small class="note" data-sign="106" id="n106"> turrim<span class="txt">]</span> <i class="txt">P</i>; tu <i class="txt">F</i></small></span> diligenter VII. Et si fuerit dominus I in VII aut dominus VII in I, vel Luna in signo primo, invenietur. Si fuerit Saturnus seu Mars aut Cauda in secundo signo, non invenietur. Et si non ita fuerit, cave dominum II. Si sit in I, invenietur. Et si dominus primi in secundo fuerit, non invenietur.</p>
<h3 id="I.39"><a class="local" href="#I.39" title="anchor"></a><span class="txt">⟨39⟩</span> <span class="txt">⟨De furis similitudine⟩</span><span class="note"><a aria-label="107" class="note txt" href="#n107"></a><small class="note" data-sign="107" id="n107"> <i class="txt">Title F</i>; <i class="txt">om. P</i></small></span></h3>
<p>Si autem scire optas de figura furis, scilicet cuius figure sit, cave stellam que in VII est, et illius figuram habebit. Et si nulla ibi fuerit, prospice I, atque effigiem illius gerit. Et si non, II similiter intuere.</p>
<h3 id="I.40"><a class="local" href="#I.40" title="anchor"></a><span class="txt">⟨40⟩</span> <span class="txt">⟨Que sit res furata⟩</span><span class="note"><a aria-label="108" class="note txt" href="#n108"></a><small class="note" data-sign="108" id="n108"> <i class="txt">Title F</i>; <i class="txt">om. P</i></small></span></h3>
<p>Quod si rem que ablata est scire desideras, scias cum qua stella est Luna. Si est cum Saturno, est ferrum vel plumbum vel res nigra. Iupiter vestimenta alba vel argentum vel rem argentei coloris vel rem albam gerit. Sol autem aufert aurum vel laboratas res cum auro vel res aurei coloris. Mars autem portat es vel res que mittuntur ad ignem, vel rubeas vel brunas, rubeas sicut es, brunas sicut ensis. Venus fugit cum rebus femineis, sicut est anulus et vestimenta seu ornamenta mulierum. Luna si nulla sit cum ipsa, furatur equos aut bestias aliquas, vel aliqua vasa.<span class="note"><a aria-label="109" class="note txt" href="#n109"></a><small class="note" data-sign="109" id="n109"> vel aliqua vasa<span class="txt">]</span> aliquas aut utres vel alia vasa <i class="txt">P</i>; aliquas utres vel alia vasa <i class="txt">F</i></small></span> Mercurius furatur causas ubi sunt subtilia opera sculpta vel sicut sunt carte scripte vel aliquis liber seu res feminales.</p>
<h3 id="I.41"><a class="local" href="#I.41" title="anchor"></a><span class="txt">⟨41⟩</span> Quid aliquis gerat in manu<span class="note"><a aria-label="110" class="note txt" href="#n110"></a><small class="note" data-sign="110" id="n110"> <i class="txt">Title </i>Quid deferat in manu <i class="txt">PF</i></small></span></h3>
<p>Est quiddam quod modo autumamus probare<span class="note"><a aria-label="111" class="note txt" href="#n111"></a><small class="note" data-sign="111" id="n111"> probare<span class="txt">]</span> propalare <i class="txt">PF</i></small></span> ubi te magna cautela oportet insudare, scilicet ut scias quid absconsum gerat in manu.<span class="note"><a aria-label="112" class="note txt" href="#n112"></a><small class="note" data-sign="112" id="n112"> manu<span class="txt">]</span> corde <i class="txt">PF</i></small></span> Diligenter prospice oriens signum. Et si Almerich, id est Mars, est ibi, defert rem rubeam aut rem que mittitur ad ignem. Si autem Iupiter fuerit ibi, portat monetam aut rem mixtam viridi et ialno, sive librum vel cartas que in ecclesia leguntur. Quod si Saturnus ibi permanserit, res erit nigra seu fetida, seu pellis seu os mortui, sive res gravis nature. Mercurius autem si ibi extiterit, erit res rotunda, parva, seu cartula rationis, scilicet vel aliqua grana.<span class="note"><a aria-label="113" class="note txt" href="#n113"></a><small class="note" data-sign="113" id="n113"> scilicet vel aliqua grana<span class="txt">]</span> vel arborum fructus sive grana rubea <i class="txt">P</i>; <i class="txt">om. F</i></small></span> Venere autem ibi existente, pulcra res erit vel anulus sive cercelli vel perla,<span class="note"><a aria-label="114" class="note txt" href="#n114"></a><small class="note" data-sign="114" id="n114"> perla<span class="txt">]</span> <i class="txt">PF</i>; parva <i class="txt">L</i></small></span> id est lapis, vel aliquid pag<span class="txt">†</span>merini<span class="txt">†</span>.<span class="note"><a aria-label="115" class="note txt" href="#n115"></a><small class="note" data-sign="115" id="n115"> vel aliquid pag<span class="txt">†</span>merini<span class="txt">†</span><span class="txt">]</span> <i class="txt">om. PF</i></small></span> </p></section>