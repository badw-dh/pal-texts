<section class="txtsrc"><p>subtrae a X III et remanent VII. Tot itaque diebus proferas manere bellum, nam ista signa sunt dierum. Si autem inter unum et alium planetam sint III signa vel V, faciunt pacem; sic etiam in VIIII seu XI. Quod si inter unum et alterum sunt duo signa vel VI seu VIII aut XII, non habent bellum et separantur et tamen non faciunt pacem.</p>
<h3 id="I.46"><a href="#I.46" title="Link"></a><span class="txt">⟨46⟩</span> De furto</h3>
<p>Cum itaque aliquis de furto te consulere desiderat, ut ei notificare valeas, hoc preceptum firmiter in animo teneas. Diligenter coniectura habitaculum quod tunc emergitur, ac<span class="note"><a aria-label="129" class="note txt" href="#n129"></a><small class="note" data-sign="129" id="n129"> ac<span class="txt">]</span> <i class="txt">PF</i>; al’ (aliter?)<i class="txt"> L</i></small></span> per hoc et VII. Et si dominus I fuerit in VII, multum laborat et tamen invenit. Sed si dominus VII est in primo, qui abstulit sua sponte restituet. Quod si Luna in V fuerit, invenitur. Et quando<span class="note"><a aria-label="130" class="note txt" href="#n130"></a><small class="note" data-sign="130" id="n130"> quando<span class="txt">]</span> <i class="txt">PF</i>; qm. <i class="txt">L</i></small></span> dominus primi est in primo, invenit. Ac si dominus II in VIII fuerit, non reperitur. Et quando Sol est in V a Luna aut Luna in V a Sole, invenitur. Si autem Sol et Luna simul fuerint <span class="txt">⟨in eodem gradu vel sub unbra, id est per V gradus ante vel retro⟩</span>,<span class="note"><a aria-label="131" class="note txt" href="#n131"></a><small class="note" data-sign="131" id="n131"> In eodem… retro<span class="txt">]</span> <i class="txt">P</i>; in eodem gradu vel V sub unbra, id est retro vel V ante <i class="txt">F</i></small></span> numquam inveniet.</p>
<h3 id="I.47"><a href="#I.47" title="Link"></a><span class="txt">⟨47⟩</span> Si tui famuli fecerunt furtum</h3>
<p><span class="txt">⟨Si autem scire desideras si tui fecerunt furtum, diligenter oriens signum prospice. Et si Sol et Luna in tertio a semetipsis vel IIII vel V seu VII, IX vel XI, si sic fuerint, sui fecerunt.⟩</span> Nota quod ista regula est nimis generaliter data et est hoc modo restringenda. Si volueris scire si tui fecerunt furtum, prospice signum quod oritur, deinde II seu VI ab eo. Et si stella primi fuerit in aliquo istorum vel e converso, scias quod tui fecerunt furtum.</p>
<h3 id="I.48"><a href="#I.48" title="Link"></a><span class="txt">⟨48⟩</span> De qualitate partus<span class="note"><a aria-label="132" class="note txt" href="#n132"></a><small class="note" data-sign="132" id="n132"> <i class="txt">Title </i>Qualem prolem mulier deferat in ventre <i class="txt">PF</i></small></span></h3>
<p>Siqua mulier te adierit et cuiusmodi prolem habere debeat quesierit,<span class="note"><a aria-label="133" class="note txt" href="#n133"></a><small class="note" data-sign="133" id="n133"> quesierit<span class="txt">]</span> falce honorata filiationionis <i class="txt">P</i>; et desideras nosse quo falce sit honerata filiationis <i class="txt">F</i></small></span> hanc <span class="txt">⟨regulam⟩</span> enodare iubemus. Cave signum quod oritur et vide si est masculus vel femina<span class="note"><a aria-label="134" class="note txt" href="#n134"></a><small class="note" data-sign="134" id="n134"> masculus vel femina<span class="txt">]</span> masculum vel feminum <i class="txt">P</i>; <i class="txt">om. F</i></small></span> signum illud et vide ubi sit dominus eius. Si est in signo masculini vel feminini generis, tunc prospice dominum V si <span class="txt">⟨est masculini vel feminini ac prospice Lunam si est⟩</span><span class="note"><a aria-label="135" class="note txt" href="#n135"></a><small class="note" data-sign="135" id="n135"> est masculini vel feminini ac prospice Lunam si est<span class="txt">]</span> <i class="txt">P</i>; est in signo masculini vel feminini ac prospice Lunam si est <i class="txt">F</i></small></span> in signo masculini vel femini<span class="note"><a aria-label="136" class="note txt" href="#n136"></a><small class="note" data-sign="136" id="n136"> femini<span class="txt">]</span> feminini <i class="txt">PF</i></small></span> et dominum hore si est in masculino vel feminino. Si plures sint mansiones masculini generis, erit masculina proles. Et si pauciores fuerint, erit feminina.</p>
<h3 id="I.49"><a href="#I.49" title="Link"></a><span class="txt">⟨49⟩</span> De fugitivo<span class="note"><a aria-label="137" class="note txt" href="#n137"></a><small class="note" data-sign="137" id="n137"> <i class="txt">Title </i>Si reverti debeat <i class="txt">P</i>; Si reverti debeat fugitivus <i class="txt">F</i></small></span></h3>
<p>Si quis <span class="txt">⟨a te⟩</span> quesierit de fugitivo si reverti debeat, prospice oriens signum atque planetam eius et prospice dominum VI et VII. Et si dominus VI est cum domino I vel dominus VII est cum domino I, invenietur fugitivus. Et si non sit cum illo, non invenietur. Si autem dominus VI vel VII est in primo, ipse sua voluntate revertitur.</p>
<h3 id="I.50"><a href="#I.50" title="Link"></a><span class="txt">⟨50⟩</span> Si sit in civitate<span class="note"><a aria-label="138" class="note txt" href="#n138"></a><small class="note" data-sign="138" id="n138"> <i class="txt">Title </i>De fugitivo si est prope vel non <i class="txt">P</i>; De fugitivo si est prope aut longe <i class="txt">F</i></small></span></h3>
<p>Si cupis scire si fugitivus sit in civitate adhuc aut in villa aut extra <span class="txt">⟨iam⟩</span> exierit, prospice dominum primi. Si est in II vel in V vel in VIII seu in XI <span class="txt">[</span>fuerit<span class="txt">]</span>, iam exivit a civitate, sed adhuc prope est. <span class="txt">⟨Et si est dominus I in tertio vel VI vel VIIII an XII, longe iam ivit.⟩</span> Si autem dominus I est in primo vel IIII seu VII aut X, adhuc est in civitate.</p>
<h3 id="I.51"><a href="#I.51" title="Link"></a><span class="txt">⟨51⟩</span> Versus quam partem ivit<span class="note"><a aria-label="139" class="note txt" href="#n139"></a><small class="note" data-sign="139" id="n139"> <i class="txt">Title om.</i> <i class="txt">PF</i></small></span></h3>
<p>Si optas scire versus quam partem iverit, intuere dominum I. Si est in Ariete vel Leone</p></section>