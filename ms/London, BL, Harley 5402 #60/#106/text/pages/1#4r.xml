<section class="txtsrc"><p>cum se inmitet in turre bizantii sive possessionis, diminuit bizantios sive possessionem et tunc homo ille non lucratur, et oportet eum timere multum ne peccunia ei auferatur ab uno hominum qui gerit figuram Zoal, id est Saturni. Recorderis modo figure Saturni quam tibi superius scripsimus. Cum autem se demergit Saturnus in turre fratrum, mutationis loci de loco in locum, seminat discordiam inter illos vel infirmitatem ex frigo patientes ingerit<span class="note"><a aria-label="38" class="note txt" href="#n38"></a><small class="note" data-sign="38" id="n38"> frigo patientes ingerit<span class="txt">]</span> frigore procedentem (precedentem <i class="txt">F</i>) patiuntur <i class="txt">PF</i></small></span> vel de pretio perdunt, non potest esse quin infirmitatem patiantur et timendum est ne morte afficiat aliquem ex illis. Si de loco in locum mutantur, non ibi lucrantur, immo perdunt. Cum autem pertransit domum patris, case, vinee atque terre devastantur, infirmatur pater eius vel adversitatem patitur, timendum est etiam ne tunc moriatur, et vinee, terre devastantur, alienantur, et fructum solitum suo domino non referunt. Saturno domum filiorum ingrediente et vestimentorum et carte, gaudii vel libri vel novellarum, timeat ne filii moriantur vel graviter infirmentur et ne de vestimentis amittat vel dampnum patiatur ex eis, et carte vel novelle que ei tunc diriguntur bone ei non sunt et nuptias facere vel aliquod gaudium tunc celebrare non est bonum. Saturno se mittente in signo infirmitatis, servorum, ancillarum, aliorumque fidelium, caveat et timeat ne tunc infirmetur et ne de servis vel ancillis vel aliis fidelibus aliquis moriatur vel fugiant, vel aliquo casu separentur ab eo. Si autem ingreditur VII, quod uxoris vel socii dicitur, vel moritur aut fugit, et si habet societatem cum aliquo lis erit inter illos vel infirmitate vel aliquo modo separantur. Cum autem octavum ingressus fuerit, quod est pavoris et mortis sive dividendi possessionem seu debiti dicitur, timeat tunc de morte et multum timeat; et si prestat de sua peccunia, numquam revertitur ei et eius peccunia dividitur; debitum si habet, diminuitur. At vero cum VIIII ingredietur, longi itineris, fidei et visionis magisterii dictum, ne si longum iter faciat, dampnum<span class="note"><a aria-label="39" class="note txt" href="#n39"></a><small class="note" data-sign="39" id="n39"> ne si longum iter faciat, dampnum<span class="txt">]</span> ne (nec <i class="txt">F</i>) longum iter faciat quia dampnum <i class="txt">PF</i></small></span> patietur, tunc non est sua fides ad adorandum Deum, atque videt visiones multas et eius magistratus diminuitur vel ex toto aufertur.<span class="note"><a aria-label="40" class="note txt" href="#n40"></a><small class="note" data-sign="40" id="n40"> aufert<span class="txt">]</span> si male se habeat Saturnus <i class="txt">add. other hand L</i></small></span> In X cum Saturnus ingressus fuerit, vocitato matris, domini, honoris et laboratoris, tunc mater sua infirmatur vel moritur, et timeat ne veniat in iram alicuius domini a quo aliquid dampnum patiatur, et honor eius diminuitur; et si aliqua arte utatur, non ea lucratur. Cum vero ingreditur Zoal XI turrem amicorum vel mercati seu peccati, dictam amici, incipiuntur ei esse inimici atque ab eo separantur, tuncque venit amicus et mergit se illi qui figuram</p></section>