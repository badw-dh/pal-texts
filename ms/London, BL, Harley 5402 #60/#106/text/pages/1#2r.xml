<section class="txtsrc"><p>que pedibus semper calcare debemus. Si enim hec, fili mi, non ignoraveris, sine esitatione ad preterita, presentia, futura tempora dicenda pervenire poteris. De notione Arietis et aliorum. Aries itaque multos capillos, curvum corpus, faciem longam habet, occuli sunt graves ei, aures parvas habet, longo collo non indiget. Taurus frontem amplam habet, curvam semper, etsi ampla non sit, longum nasum gerit, nares ample, occuli graves sunt ei, capilli elevati, collum crossum, capillos nigros gerit, verecundus, terram inspicit, vadit honeste, veruntamen vanus. Gemini nec longi nec curti sunt sed mediocrem gerunt figuram, pectora ampla donant, pulcre persone, credens, et si Mercurius prosperatur, erit scriptor. Cancer corpus habet crossum, crossa eis pellis corporis, <span class="txt">⟨a medietate inferius crossus,⟩</span> a medietate superius subtilis, dentes torti, parvi sunt ei occuli. Leo ergo ab omnibus cognoscitur, a medietate superius est crossus, a medietate inferius subtilis, magne etiam voluntatis est, habet crura subtilia, id est longa. Virgo pulcram personam habet, est ipsa quoque bone voluntatis, pulcri inspiciuntur ei occuli, faciem pulcram habet. Libra pulcra facies est ei, caro illi mediocris et est amatrix mulierum<span class="txt">⟨, irascitur leviter cum omnibus⟩</span>.<span class="note"><a aria-label="11" class="note txt" href="#n11"></a><small class="note" data-sign="11" id="n11"> irascitur leviter cum omnibus<span class="txt">]</span> <i class="txt">P</i>; <i class="txt">om. F</i></small></span> Scorpius facies est ei rubicunda, multi capilli, parvi sunt ei occuli, faciem parvam habens, crura longa gerens, magni sunt ei pedes, leviter movent, mendacium ori eius non deest, irascitur cum omnibus leviter. Sagitarius longas coxas, crura habet crossa, longam faciem, milia faciei ampla, mentum<span class="note"><a aria-label="12" class="note txt" href="#n12"></a><small class="note" data-sign="12" id="n12"> mentum<span class="txt">]</span> <i class="txt">corr. ex</i> mentem <i class="txt">L</i></small></span> subtile habet et pulcrior retro quam ante, capillos subtiles habet, ventrem habet grandem, equitare amat. Capricornus subtilia crura habet, siccum corpus, facies ei similiter hirco, capillos multos habet. Aquarius tenet se altum, nimis est pulcre, artis satis expendit atque perdit et devastat, unum crus crossius altero, est facies ei pulcra et colorata. Pisces amplum pectus habent, parvum capud inest, pulcra barba floret, milia faciei sunt grandia, albus est, magne similiter voluntatis, occulos gerit ipse rotundos.</p>
<h3 id="I.10"><a href="#I.10" title="Link"></a><span class="txt">⟨10⟩</span> De figuris planetarum</h3>
<p>Quoniam de figura<span class="note"><a aria-label="13" class="note txt" href="#n13"></a><small class="note" data-sign="13" id="n13"> figura<span class="txt">]</span> fugura <i class="txt">L</i></small></span> animalium in celo positorum breviter locuti sumus, quas etiam figuras in se nascentibus ipsa attribuunt, ordo nobis exigit de figuris planetarum in eisdem locis comorantium, ut vera aliqua tibi dicamus. Saturnus itaque est homo fuscus, paucos pilos in barba habet, non est pulcher, operatur iniqua, gravis, piger, non ridet, et ragadias quod sepe habet in calcaneo, color est glaucus, pectus quoque inest ei subtile, capilli sunt ei asperi, fetida sunt ei vestimenta et nigra libentius induit </p></section>