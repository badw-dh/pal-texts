<section class="txtsrc"><p>Luna vero infortunia et preter hec nuptias indicat. Solis atazir dignitatem et regnum, medii quidem celi gradus negotiorum officia et cetera secularia exequitur.</p>
<p>Horum itaque omnium consideratio scientiam, regnum, benignitatem <span class="txt">⟨et dilectionem⟩</span><span class="note"><a aria-label="1466" class="note txt" href="#n1466"></a><small class="note" data-sign="1466" id="n1466"> et dilectionem<span class="txt">]</span><i class="txt"> V</i></small></span> et consimiles nascentis actiones vel potius eventus exponit. Quotiens igitur hec loca quorum ordinatio superius observari precipitur ab infortuniis libera fortunatis iungantur, summum insinuant bonum. Multa tamen secundum annorum revolutionem hominibus videntur accidere que diversis respectibus alia et alia conferunt. Sepe etenim quam plures vidimus morte<span class="txt">[</span>m<span class="txt">]</span><span class="note"><a aria-label="1467" class="note txt" href="#n1467"></a><small class="note" data-sign="1467" id="n1467"> mortem<span class="txt">]</span> morte<i class="txt"> V</i></small></span> propinquorum aut eorum qui nimie dilectionis vinculo sibi familiarius adheserunt lamentabile dampnum incurrere, horum tamen tota hereditas atque superbia in proprie possessionis augmentum patrimonii iure concessit. Nonnulli itidem, dum proprie infirmitatis deriventur incommodo, regni aut dignitatis vel id genus honoris munere plerumque ditari merueunt. Preter hec autem nonnulla in nativitatibus innovari vel accidere previdentur. Que omnia ad plenum enodare aut perfecte expositionis luce perfundere impossibilitati, omnia quidem intacta et quasi corrupta et imperfecta relinquere negligentie potius quam ignorantie ascridendum foret. N<span class="txt">⟨os⟩</span><span class="note"><a aria-label="1468" class="note txt" href="#n1468"></a><small class="note" data-sign="1468" id="n1468"> nos<span class="txt">]</span><i class="txt"> V</i></small></span> igitur quicquid ad ea que nativitatibus prescripta leguntur attinere videbitur, quid scilicet fortune aut infortunii fortunatorum et infortunatorum respectus hominibus conferat aut quid potius ex celeri humane nature alteratione de bono in malum aut de malo in bonum annis succedentibus contrahere videa<span class="txt">[</span>n<span class="txt">]</span>tur<span class="note"><a aria-label="1469" class="note txt" href="#n1469"></a><small class="note" data-sign="1469" id="n1469"> videantur<span class="txt">]</span> videatur<i class="txt"> V</i></small></span>, quantum ex diversitate vel convenientia fortunatorum et infortunatorum deprehendi potest, manifestare curabimus.</p>
<p>Loca igitur quorum predicta dispositio in infantum negotiis conveniens et utilis et necessaria quam maxime videtur, Sol scilicet et Luna, pars etiam fortune, gradus ascendentis et medii celi, in principio notanda concurrunt. Eorum nanque singula, propria et principali significatione ducatus ditescit. In eorum quidem ordinatione quotiens radiis fortunatorum et infortunatorum applicantur, aliarum etiam in eadem respectus, utrum de conventu aut oppositione, tetragono vel etiam exagono vel trigono fiat, non minima consideratione indiget. Quotiens igitur cuiuslibet eorum accessus vel coniunctio de conventu vel oppositione sive tetragono fiet, detrimentum et infortunium ipsa die applicationis futurum expectat, prout ipsius alhileg cum infortunatis de predictis locis applicatio superius insinuata decrevit. Si ergo de trigono aut exagono </p></section>