<section class="txtsrc"><p>eclipsis scilicet eiusque dominatoris, loco accidat, taliter poterit deprehendi. Ex stellarum enim natura que locorum que diximus dominatum sortiuntur et ex alterna eorum virtutis permixtione hoc speculari licet. Non minus etiam huius eventus cognitio ex Solis et Lune efficacia et eorum cum stellis et signis adiunctione procedit. Ipsa enim duo ceteris V stellis causam subministrant, quare Sol ipse dum eclipsatur regis quasi confusi et quodammodo oberrantis<span class="note"><a aria-label="723" class="note txt" href="#n723"></a><small class="note" data-sign="723" id="n723"> oberrantis<span class="txt">]</span> <i class="txt">BV<sub>1</sub>;</i> <i class="txt">i. m., corr. ex </i>observantis<i class="txt"> M (perhaps other hand)</i></small></span> figuram gestare videtur. Sed quamvis de hiis communiter supradictis capitulis digestum sit, singularum tamen erraticarum virtutem, quid etiam significationis generent, cum eclipsis principatum assumunt<span class="note"><a aria-label="724" class="note txt" href="#n724"></a><small class="note" data-sign="724" id="n724"> assumunt<span class="txt">]</span> <i class="txt">corr. ex </i>assumit<i class="txt"> M</i></small></span>, hoc in loco subscribere non videtur incongruum. Tunc enim totius virtutis efficacia ipsarum nature et proprietati convenienter refertur et proprie adheret, quotiens in<span class="note"><a aria-label="725" class="note txt" href="#n725"></a><small class="note" data-sign="725" id="n725"> in<span class="txt">]</span> <i class="txt">corr. ex </i>ins<i class="txt"> M</i></small></span> consimili signorum natura predictam non amittunt potentiam. Facta etiam de numero consors quelibet ab earumdem naturali significatione nullatenus recedit. Illud namque signum quod alterius luminis suscipit eclipsim eiusdem stelle proprietatem non relinquit. Si autem aliter et quasi sub extraneo iure quod predictum est accidere videatur earumque de numero fixarum particeps diversam sortiatur naturam, fiet plurimarum coniunctio naturarum. Deinceps super huiusmodi admixtionem disputandum erit.</p>
<p>Saturnus igitur si solus specialiter prefertur, corruptionem illam ex frigiditate contingere neccese est, que, si in hominibus fieri portendat, morbos diuturnos, capitis tremores<span class="note"><a aria-label="726" class="note txt" href="#n726"></a><small class="note" data-sign="726" id="n726"> tremores<span class="txt">]</span> gravedines et dolores <i class="txt">V</i></small></span>, assiduos motus, tisim et que humorum superfluitate generantur, quartanas, falsas animi ymaginationes, stuporem absque dolore<span class="note"><a aria-label="727" class="note txt" href="#n727"></a><small class="note" data-sign="727" id="n727"> absque dolore<span class="txt">]</span>atque dolorem <i class="txt">BV</i></small></span>, langorem, metus, anxietates, lamentationes, tristitiam et letum minatur. Hec etiam in feras hominibus inimicas sepissime dilabuntur. Sed hec omnia senes maxime et annorum<span class="note"><a aria-label="728" class="note txt" href="#n728"></a><small class="note" data-sign="728" id="n728"> annorum<span class="txt">]</span> <i class="txt">add. et del. </i>n <i class="txt">M</i></small></span> numero confectos inveniunt. Si autem ferarum genus homini nocivum designetur, dolores et que corporis sunt incomoda, diversos etiam morbos et egritudines effugere non poterunt. Similiter qui harum carne pascuntur, egrotari promittimus<span class="note"><a aria-label="729" class="note txt" href="#n729"></a><small class="note" data-sign="729" id="n729"> promittimus<span class="txt">]</span> promuttimus <i class="txt">M</i></small></span>. Quorum si circa aera notetur effectus, frigus nimium procreari, nebulas, gelu, nubium densitatem, imbres inutiles <span class="txt">⟨et penitus nocivos, ventorum immoderantiam et pestes letiferas portendit⟩</span><span class="note"><a aria-label="730" class="note txt" href="#n730"></a><small class="note" data-sign="730" id="n730"> et penitus... portendit<span class="txt">]</span> <i class="txt">BV;</i> <i class="txt">i. m.</i> <i class="txt">M (perhaps other hand)</i></small></span>. Terre etiam reptilia, sed maxime que homini sunt nociva redundabunt. Nam si circa rivos et maria, aquas multiplicari, naves perire, pisces corrumpi, undarum immoderatas subversiones expecta. In animantibus vero et seminibus locte<span class="note"><a aria-label="731" class="note txt" href="#n731"></a><small class="note" data-sign="731" id="n731"> locte<span class="txt">]</span> locuste <i class="txt">B</i></small></span> et qui olera vermes corrumpunt, imbres, grando periculum minantur. Ex quibus omnibus fames humane vite penitus </p></section>