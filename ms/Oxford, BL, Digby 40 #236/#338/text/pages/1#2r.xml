<section class="txtsrc"><p>to pro astrolabii integritate melior erit. Hec autem tabula quinque vocalium inpressione iuxta quadrifariam rectissime partitionem signetur, ita scilicet quod in eius parte dextera A litera inprimatur et in parte sinistra I, sed et in parte eius anteriori E litera scribatur et in posteriori O. Huius vero tabule almerke,<span class="note"><a aria-label="17" class="note txt" href="#n17"></a><small class="note" data-sign="17" id="n17"> almerke<span class="txt">]</span> almerket <i class="txt">F</i></small></span> quod latine centrum dicitur, V vocalis ostendat. Aliis IIII vocalibus secundum rectissimam divisionem, uti<span class="note"><a aria-label="18" class="note txt" href="#n18"></a><small class="note" data-sign="18" id="n18"> uti<span class="txt">]</span> ut <i class="txt">F</i></small></span> predictum est, prius inscriptis, quibus omnibus ordine constructis, ducantur due linee rectissime in modum crucis extense, quarum una<span class="note"><a aria-label="19" class="note txt" href="#n19"></a><small class="note" data-sign="19" id="n19"> una<span class="txt">]</span> <i class="txt">om.</i> <i class="txt">F</i></small></span> videlicet in A incipiat et per V transiens in I terminetur, altera vero ab E per V in O tendatur. Post hec vero, sciendum est quoniam in ea parte tabule in qua A inprimitur, almiserech, id est oriens, intelligitur. In ipsius vero nadhyr,<span class="note"><a aria-label="20" class="note txt" href="#n20"></a><small class="note" data-sign="20" id="n20"> nadhyr<span class="txt">]</span> nadayr <i class="txt">F</i></small></span> id est opposito, ubi I inscribitur, almaghrib, id est occidens, queratur. Pars vero anterior ubi et E scripta sedet, szemilie, id est septemtrionem, demonstrat. Pars quoque tabule posterior, ubi et O ponitur, genubi, id est meridiem, ostendit. Hec actenus, sed et in parte septemtrionali extra circulum exteriorem quedam supereminentiola<span class="note"><a aria-label="21" class="note txt" href="#n21"></a><small class="note" data-sign="21" id="n21"> supereminentiola<span class="txt">]</span> super ennentiola <i class="txt">F</i></small></span> ad ansam componendam, per quam videlicet cum necesse fuerit suspendatur astrolabium, dimittatur. Nam et in ipsa ansa due armille concathenate formari debent, una scilicet quarum sit rotunda, altera in alteram reflexa, et cum quodam clavo volubiliter ad ansam constricta.<span class="note"><a aria-label="22" class="note txt" href="#n22"></a><small class="note" data-sign="22" id="n22"> constricta<span class="txt">]</span> constricto <i class="txt">F</i></small></span> His ita compositis, uno pede athebith, id est circini, in V litera manente, alteroque circini pede circumducto, circulus exaretur, qui videlicet tota tabule quantitate sit, angustior quantum latitudo ipsius umbonis in ipsa matre tabula solidandi exposcet, qui<span class="note"><a aria-label="23" class="note txt" href="#n23"></a><small class="note" data-sign="23" id="n23"> Qui<span class="txt">]</span> Quoniam <i class="txt">F</i></small></span> etiam altior elevatus et per partes CCCLX equaliter divisus ad solum assavaka, id est rete,<span class="note"><a aria-label="24" class="note txt" href="#n24"></a><small class="note" data-sign="24" id="n24"> rete<span class="txt">]</span> recte <i class="txt">F</i></small></span> infra se continendum erit necessarius. Sed et hoc pretermittendum non est quin umbonis quadrifaria divisio quadrifarie divisioni ipsius matris tabule rectissime respondeat. Quibus constructis circinus angustetur. Quo etiam angustato, eiusque uno </p></section>