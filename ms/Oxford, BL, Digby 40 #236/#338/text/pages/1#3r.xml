<section class="txtsrc"><p>pinquiorem, videlicet line occidentali in parte I et E, tangat. Et ubi regula sic posita lineam occidentalem, id est lineam I et V, tetigerit, punctus leviter imprimatur. Postea vero idem caput regule versus E descendat atque semper<span class="note"><a aria-label="31" class="note txt" href="#n31"></a><small class="note" data-sign="31" id="n31"> semper<span class="txt">]</span> super <i class="txt">F</i></small></span> unam ex divisionibus seriatim pretermittat usque dum ad ipsam lineam E, que scilicet septemtrionalis est, ipsum caput regule perveniat, alterum vero caput regule ubi superius iam dictum est immobiliter remaneat. Hoc ita facto, ubicumque regula sic descendens lineam occidentalem tetigerit, puncta leviter inprimantur.<span class="note"><a aria-label="32" class="note txt" href="#n32"></a><small class="note" data-sign="32" id="n32"> inprimantur<span class="txt">]</span> inprimatur <i class="txt">F</i></small></span> Quibus inpressis, circinus ita temperetur ut uno eius pede inter<span class="note"><a aria-label="33" class="note txt" href="#n33"></a><small class="note" data-sign="33" id="n33"> inter<span class="txt">]</span> intra <i class="txt">F</i></small></span> V et A, in linea videlicet orientali, posito, alter ex eo loco ubi linea meridionalis in parte O interiorem circulum secat per primum punctum line, videlicet I et V, ad locum ubi etiam linea V et E eundem circulum secat interiorem circumducatur. Quo circumducto, fiet primum almucantarat.<span class="note"><a aria-label="34" class="note txt" href="#n34"></a><small class="note" data-sign="34" id="n34"> almucantarat<span class="txt">]</span> <i class="txt">corr. ex </i>almicantarat <i class="txt">O</i></small></span> Secundum vero almucantarat<span class="note"><a aria-label="35" class="note txt" href="#n35"></a><small class="note" data-sign="35" id="n35"> almucantarat<span class="txt">]</span> <i class="txt">corr. ex </i>almicantarat <i class="txt">O</i></small></span> ad modum prioris fiat. Hoc etiam addito, ut circinus punctum secundum in eadem linea I et V inpressum tangat, ad hunc modum per tertium punctum tertium fiat almucantarat, et<span class="note"><a aria-label="36" class="note txt" href="#n36"></a><small class="note" data-sign="36" id="n36"> et<span class="txt">]</span> etiam <i class="txt">F</i></small></span> per quartum quartum, et sic deinceps, quousque residua huius medietatis almucantarat compleantur et ad centrum tabule ubi est V preveniatur. Simili ergo ratione, almucantarat alterius medietatis construuntur. Sed et ne error aliquis huius rei artificem conturbet, lectori<span class="note"><a aria-label="37" class="note txt" href="#n37"></a><small class="note" data-sign="37" id="n37"> lectori<span class="txt">]</span> le <i class="txt">followed by a blank space F</i></small></span> suam operam vigilanti industria huic artificio exhibenti, ipsorum constructionem intimare non pigritabor. In primis igitur est considerandum ubi linea E et V necnon et linea V et O interiorem transeatur<span class="note"><a aria-label="38" class="note txt" href="#n38"></a><small class="note" data-sign="38" id="n38"> transeatur<span class="txt">]</span> transeat <i class="txt">F</i></small></span> circulum. Quo considerato, uno capite regule in parte E et V<span class="note"><a aria-label="39" class="note txt" href="#n39"></a><small class="note" data-sign="39" id="n39"> E et V<span class="txt">]</span> <i class="txt">om. F</i></small></span> firmiter manente, alterum ipsam divisionem que in parte A et O linee orientali est propinquior tangat. Et ubi regula ita iacens lineam orientalem transierit, punctus leviter inprimatur. Inde vero sicut in medietate altera regula ab I versus E descendebat, sic et in hac medietate ab A versus O descendat ac ubicumque regula lineam A et V tetigerit, puncti leviter inprimantur. Quibus etiam inpressis, circinus temperetur ut sicut almucantarat alterius medietatis exarabantur, sic et huius medie</p></section>