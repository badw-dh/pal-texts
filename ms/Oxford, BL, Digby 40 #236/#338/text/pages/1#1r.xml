<section class="txtsrc">
<h2 id="0"><a href="#0" title="Link"></a>In nomine domini pii et misericordis incipit liber de compositione universalis astrolabii</h2>
<h3 id="0.0"><a href="#0.0" title="Link"></a><span class="txt">⟨Prologus translatoris⟩</span></h3>
<p>Ptolomeus, igitur Mercurii incedens vestigiis in libro suo qui vocatur Almagesti, de motu sic ait. Ait enim: Omnis motus aut de puncto aut ad punctum aut circa punctum erit necessario. Ecce quomodo hic tria, id est tres motus, in unum collegit. Nam si de puncto motus oriatur, necesse est ipsum in puncto finiri. Item etiam si motus circularis fierit, de puncto, scilicet unde ortus est, necesse est illum ad eundem redire. Unde etiam quidam philosophorum ipsum motum circularem motum perfectum esse volebant, videlicet quasi principio et fine carentem.<span class="note"><a aria-label="1" class="note txt" href="#n1"></a><small class="note" data-sign="1" id="n1"> carentem<span class="txt">]</span> carnalitatem <i class="txt">F</i></small></span> Nam quod principio caret et fine, id ipsum perfectum ab omnibus comprobatur. Cum igitur motus respectu diverso<span class="note"><a aria-label="2" class="note txt" href="#n2"></a><small class="note" data-sign="2" id="n2"> Cum igitur motus respectu diverso<span class="txt">]</span> Cum igitur in <i class="txt">(sup. lin.)</i> respectu diverso motus <i class="txt">F</i></small></span> trinus habeatur, est tamen motus perfectus, universalis,<span class="note"><a aria-label="3" class="note txt" href="#n3"></a><small class="note" data-sign="3" id="n3"> universalis<span class="txt">]</span> utilis <i class="txt">F</i></small></span> nullique horum trium motuum ulla ratione communicans. Est etenim hic motus, qui et globosus dicitur, quo videlicet spera mundi formam globi optinens, circa suum centrum, id est terra<span class="txt">⟨m⟩</span> omnia<span class="txt">⟨m⟩</span><span class="note"><a aria-label="4" class="note txt" href="#n4"></a><small class="note" data-sign="4" id="n4"> terram omniam<span class="txt">]</span> <i class="txt">F; </i>terra o<i class="txt">…</i>a <i class="txt">(unclear)</i> <i class="txt">O </i></small></span> que infra seipsam continet, non circulari modo sed generaliori ambitu secum provenit nec finit illa quiescere. Hoc autem motus circularis perficere non potest cum ipse perfectus esse non possit. Ille namque motus quasi quedam motus globosi portio,<span class="note"><a aria-label="5" class="note txt" href="#n5"></a><small class="note" data-sign="5" id="n5"> portio<span class="txt">]</span> porcoi. <i class="txt">(</i>portioni<i class="txt">?)</i> <i class="txt">F</i></small></span> omnia que infra se continet, circulariter exagitat,<span class="note"><a aria-label="6" class="note txt" href="#n6"></a><small class="note" data-sign="6" id="n6"> exagitat<span class="txt">]</span> exagitate <i class="txt">F</i></small></span> id est inperfecte illa secum transducit, licet inter philosophos de perfectione necnon et inperfectione horum duorum motuum magna controversia habeatur. Nam et quidam eorum motum circularem perfectum esse contendunt, quoniam circulus quantum ad longitudinem fine<span class="note"><a aria-label="7" class="note txt" href="#n7"></a><small class="note" data-sign="7" id="n7"> fine<span class="txt">]</span> <i class="txt">this word seems to be crossed out O</i></small></span> caret atque principio. Alii vero hunc motum inperfectum esse ostendunt, dicentes quod quantus<span class="note"><a aria-label="8" class="note txt" href="#n8"></a><small class="note" data-sign="8" id="n8"> quantus<span class="txt">]</span> quanvis <i class="txt">F</i></small></span> circulus quantum ad longitudinem fine careat atque principio, tamen quantum ad latitudinem utrobique perfectus<span class="note"><a aria-label="9" class="note txt" href="#n9"></a><small class="note" data-sign="9" id="n9"> perfectus <i class="txt">om.</i> <i class="txt">F</i></small></span> non distenditur.<span class="note"><a aria-label="10" class="note txt" href="#n10"></a><small class="note" data-sign="10" id="n10"> distenditur<span class="txt">]</span> detenditur <i class="txt">F</i></small></span> Cum igitur in aliqua perfectus non sit,</p></section>