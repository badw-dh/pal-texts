<section class="txtsrc">
<h3 id="I.9ᵇⁱˢ"><a href="#I.9ᵇⁱˢ" title="Link"></a><span class="txt">⟨I.9ᵇⁱˢ⟩</span></h3>
<p>Pro lunari sphaera cogitetur iterum circulus zodiaco concentricus mobilis in ipsius plano et circa eius centrum aequaliter ab ortu in occasum, eo excessu quo latitudinis motus aequalis<span class="note"><a aria-label="252" class="note txt" href="#n252"></a><small class="note" data-sign="252" id="n252"> aequalis<span class="txt">]</span> eiusdem <i class="txt">add.</i> <i class="txt">sup. lin. Mu</i></small></span> temporis excedit Solis et Lunae motum, adeo ut in diebus 88 supra annos Aegyptios 37 revolutiones ad zodiacum faciat 2 proxime, assumit enim ad accuratum calculum unius partis sexagesimae 1.</p>
<p>Vehat autem hic circulus alium sibi inclinatum circulum circa idem centrum immutabili inclinatione angulum comprehendente partium 5, qualium unus rectus est 90.</p>
<p>In plano autem huius obliqui circuli ponatur circulus eccentricus, adeo ut quae ex ipsius centro ad ea quae inter centra, ipsius scilicet et zodiaci, rationem habeat velut 60 ad 12 ½, et moveatur centrum illud eccentrici circa centrum zodiaci aequaliter ab ortu in occasum a boreo limite, et excessu quo excedit medius motus Solis.</p>
</section>