<section class="txtsrc"><p>argumentum medium, scilicet arcus TK. Est autem arcus TH notus propter angulum TBH equalem EBN angulo prius cognito; sic totus arcus HK scitus et ideo angulus HBK notus. Quare propter angulum L rectum <span data-on="n155"></span>utriusque<span class="idlight note" data-off="n155"><a aria-label="155" class="note txt" href="#n155"></a><small class="note" data-sign="155" id="n155"> utriusque<span class="txt">]</span> <i class="txt">corr. in</i> utraque</small></span> linearum KL et BL ad lineam KB, semidiametrum scilicet epicicli, proporcionem habebit notam. Semidiameter autem epicicli respectu semidiametri ecentrici nota est. Unde hoc respectu predicte linee note erunt. Sed erat nota linea EB, cui addamus BL lineam ut tota EL nota fiat. Ex qua et linea KL scita erit linea EK. Hinc angulus KEL notus veniet. Cum autem angulum EBZ prius notum ex angulo AZB dempserimus, relinquetur angulus AEB. <span data-on="n156"></span>Coniunctis igitur duobus angulus AEB<span class="idlight note" data-off="n156"><a aria-label="156" class="note txt" href="#n156"></a><small class="note" data-sign="156" id="n156"> Coniunctis…AEB<sup>‌2</sup><span class="txt">]</span> <i class="txt">i. m.</i></small></span> et BEK, habebitur totus angulus AEK, qui est distantia vera planete ab auge ecentrici. Cum autem locus augis respectu principii Arietis pateat, erit distantia vera planete a principio Arietis nota, quam verum motum vocant, quod expectabatur ostendendum.</p>
<p>Ne autem numeranti crebra numerorum multiplicacio atque divisio sive radicum extractio aut alia quevis operatio tedium pareret, maiores nostri tabulas operepretium confecere, in quibus angulos huiusmodi cognitu necessarios industrie collocaverunt, quas equidem tabulas si auscultare voles, dabo conficiendas. Tribus superioribus et Veneri una sufficiet via. Centro igitur medio, ut vocabulis utar modernis, si minus fuerit quadrante, sinum rectum quere sinumque complementi eius, quorum utrumque in ecentricitatem multiplica, et productum per sinum totum divide. Quodque propter sinum centri medii exibit in se multiplicatum a quadrato semidiametri ecentrici demas, et residui radicem adisce quadratam. Eique radici id quod propter sinum complementi provenerat superadde. Productoque in se multiplicato adde quadratum dupli eius quod per sinum centri medii venerat. Et collecti radix erit distantia centri epicicli a centro mundi ad hoc centrum medium, quam serva. Deinde duplum eius quod per sinum centri medii venerat in sinum totum extende; productum vero per radicem servatam partire. Exibit enim sinus equationis centri, cuius arcus est ipsa equacio centri, quam si libet in tabula ex directo centri medii collocabis ut eam, quandocumque opus fuerit, absque prolixa, qualis iam ostensa est, operatione paratam habeas.</p>
<p>Si vero centrum medium plus quadrante fuerit, ipsum a semicirculo subtrahe. Residuique sinum primum, ut brevius dicam, sinum quoque secundum sive sinum complementi eius elicias, quorum utrumque in ecentricitatem multiplica, et productorum utrumque per sinum totum divide. Que autem exibunt custodi. Quadratum itaque eius quod per sinum primum exivit a quadrato semidiametri deme. Et a radice quadrata residui id quod per sinum secundum exivit subtrahe. Quodque remanserit in se ductum duplo eius quod per sinum primum venerat in se multiplicato coniunge. Collecti namque radix erit distantia centri epicicli a centro mundi, quam serva. Deinde duplum eius quod per sinum primum venit in sinum totum multiplica, et productum per radicem servatam divide; exeuntis enim arcus erit ipsa centri equacio quesita.</p>
<p>Quod si centrum </p></section>