<section class="txtsrc"><p>qui fuit a principio annorum Nabonassaris annus quingentesimus et septuagesimus quartus, transactis 27 diebus mensis Famenoth, qui est septimus Egiptiorum, cuius mane fuit dies 28<sup>vus</sup>, et fuit a principio hore octave ad finem hore decime. Plurimum partis eclipsate a parte septentrionis fuit 7 digiti. Tempus medium fuit post medium noctis duabus horis temporalibus et medietate, et Sol in 7 gradu Tauri. Tempus a principio annorum Nabonassaris fuit 573 anni, 206 dies, 14 hore, et tertia unius temporis differentis, sed medii fuit 14 hore tantum usque ad medium huius eclipsis; locus Lune medius 7 gradus 49 minuta Scorpii, verus 6 gradus 19 minuta eiusdem; argumentum 160 gradus 40 minuta; et argumentum latitudinis a puncto maxime septentrionali 98 partes 20 minuta. Secunda fuit anno 607<sup>mo</sup> annorum Nabonassaris diebus mensis Tobi quarti transactis duobus, cuius mane fuit dies tertius, ante medium noctis hora una equali, medietate et tertia. Et eclipsatum a parte meridiei fuit 3 digiti, Sole in 5 gradu et octava unius partis Aquarii; tempus a principio Nabonassaris 606 anni Egiptii, dies 91, hore 10, et sexta hore <span data-on="n442"></span>fere<span class="idlight note" data-off="n442"><a aria-label="442" class="note txt" href="#n442"></a><small class="note" data-sign="442" id="n442"> fere<span class="txt">]</span> <i class="txt">om. <b>W</b></i></small></span> utriusque temporis; Luna secundum medium motum in 5 gradibus 15 minutis Leonis, secundum verum 5 gradibus 8 minutis eiusdem; argumentum 178 gradus 46 minuta; argumentum latitudinis a puncto maxime septentrionali 80 gradus 36 minuta. Quia itaque distantia Lune a nodo in prima eclipsi fuit 8 gradus 20 minuta, fuit latitudo Lune meridionalis 43 minuta 3 secunda. Et in secunda, distantia a nodo fuit 10 gradus et tres quinte; fuit latitudo meridiana 54 minuta, medietas et tertia. Differentia autem partium eclipsatarum fuit tertia diametri Lune, et differentia latitudinum 11 minuta 47 secunda. Necesse est igitur ut tota diameter Lune fuerit 35 minuta et tertia. Huius vero quarta est 8 minuta, medietas et tertia, scilicet pars eclipsata in secunda eclipsi, equalis parti diametri ab extremitate umbre ad centrum Lune. Ea ablata a latitudine Lune in secunda eclipsi, manebunt 46 minuta, semidiameter umbre in loco transitus Lune dum Luna fuerit prope oppositum augis epicicli. Sic iterum reperta est eadem proporcio semidiametri Lune ad semidiametrum umbre que superius et ita firmavit eam.</p>
<p>Quidam semidiametros Lune et umbre in applicationibus, Luna inter augem epicicli et oppositum eius existente, ex his que in auge et opposito reperte sunt, sic inveniunt. Sit epiciclus AGB super centro D in applicationibus, A quidem aux, B oppositum augis, E centrum mundi. Sitque Luna in G. Semidiameter Lune in A est minima, in B maxima que esse potest in applicacionibus, et differentia ex dictis nota est, que sit LM. GZ sit sinus argumenti AG. Erit igitur GZ sinus notus et similiter ZA sinus versus. Sed AB est notarum partium quibus DE est 60. Igitur in eisdem AZ, ZG, <span class="txt">⟨ZD⟩</span> note fient; igitur EZ nota. Hinc EG nota, que sit equalis EH, quare AH data. Sine sensibili autem differentia proportio BA ad AH est ut LM ad augmentum quo semidiameter Lune existentis in G excedit semidiametrum eius existentis in A. Quare illud augmentum notum erit; hinc semidiameter umbre nota fiet.</p>
<p>Certior tamen via hec reperiendi superius in 22<sup>a</sup> quinti data est. Ostensis itaque quantitatibus semidiametrorum </p></section>