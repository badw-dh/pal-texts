<section class="txtsrc"><p>convertere potes, ex digitis et semidiametrorum agregato datis distantiam centrorum eliciendo.</p>
<h3 id="VI.24"><a href="#VI.24" title="Link"></a><span class="txt">⟨VI.24⟩</span> 24. In eclipsi solari minuta casus elicere.</h3>
<p>Quadratum distantie centrorum in medio eclipsis aufer a quadrato agregati semidiametrorum. Residui radix ostendit minuta quesita. Ratio est eadem que in 17<sup>a</sup> huius. Et si precisionis labor tibi placet, poteris uti scientia trianguli speralis. Nam latus GA est agregatum semidiametrorum Lune et Solis, AE est distantia centrorum in medio eclipsis, et angulus E est rectus, igitur.</p>
<h3 id="VI.25"><a href="#VI.25" title="Link"></a><span class="txt">⟨VI.25⟩</span> 25. Tria tempora eclipsis solaris extrahere.</h3>
<p>Minuta casus divide per superationem Lune in hora, et exibit tempus a principio ad medium, et tantum nunc supponitur a medio ad finem. Vel adde minutis casus suam duodecimam, et habebis visum motum Lune a principio ad medium et a medio ad finem. Hunc motum converte in tempus dividendo ipsum per motum Lune visum in hora.</p>
<h3 id="VI.26"><a href="#VI.26" title="Link"></a><span class="txt">⟨VI.26⟩</span> 26. Haec tempora definitiora reddere.</h3>
<p>Quia diversitas aspectus Lune in longitudine variatur in principio in medio et in fine eclipsis, et tamen arcus motus visus a principio ad medium sit equalis arcui motus visus a medio ad finem, fit in descriptione horum arcuum secundum visum diversitas, ita ut licet arcus sint equales, tamen in diversis temporibus videantur secundum visum describi. Sic tempus ab initio ad medium erit aliud a tempore a medio ad finem. Sit igitur arcus veri motus Lune a principio ad finem eclipsis ABC ita ut in principio sit secundum veritatem in A, in medio in B, in fine in C. Sed secundum visum in principio sit in G, in medio in E, in fine in F. Sic motus visus a principio ad finem sit GF. Erit autem GE insensibiliter differens ab EF, propter agregatum semidiametrorum in principio et in fine insensibiliter variatum. Si <span data-on="n471"></span>diversitates<span class="idmark note" data-off="n471"><a aria-label="471" class="note txt" href="#n471"></a><small class="note" data-sign="471" id="n471"> diversitates<span class="txt">]</span> <i class="txt">corr. ex</i> diversitas</small></span> aspectus in longitudine sint secundum successionem signorum, quod accidit ante 90<sup>m</sup> gradum ab ascendente, oportet ut AG sit maior EB; sic motus verus a principio ad medium maior est motu viso in eodem tempore in tanto in quanto AG excedit BE. Aufer igitur diversitatem EB a diversitate GA, et residuum adde cum EG. Exibit AB, quod divide per motum Lune in hora verum, et exibit tempus quo Luna secundum visum transit a G in E. Similiter ex diversitatibus FC et EB, invenies arcum CB et tempus suum. Si vero diversitates aspectus in longitudine fuerint contra successionem signorum, quod fit post 90<sup>m</sup> gradum, erit AG minor BE et BE minor CF. <span class="txt">⟨Sic⟩</span> iterum verus motus Lune a principio ad medium maior est viso motu Lune in eodem tempore in differentia BE et AG diversitatum, quare aufer AG a BE. Residuum adde cum GE, et prodibit AB, quem divide per verum motum Lune in hora. Et exibit tempus quo Luna secundum visum a principio eclipsis cadit in medium eclipsis. Similiter ex differentia diversitatum CF et BE et arcu EF, invenies tempus quo Luna a medio eclipsis ad finem secundum visum excidit.</p>
<p>Ex his constat quod si differentia</p></section>