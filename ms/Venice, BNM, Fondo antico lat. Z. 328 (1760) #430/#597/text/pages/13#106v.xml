<section class="txtsrc">
<p>Terciusdecimus.</p>
<h3 id="XIII.1"><a class="local" href="#XIII.1" title="anchor"></a><span class="txt">⟨XIII.1⟩</span> Latitudinibus trium superiorum viam speculationis aperire.</h3>
<p>Crebris Ptolemeus observationibus coniecit tempore suo maximas Saturno et Iovi accidere latitudines dum in principio Libre aut prope constituerentur, Marti vero circa finem Cancri et fortasse in auge ecentrici posito, latitudines inquam septentrionales; in partibus vero diametraliter oppositis maximas latitudines meridionales. Quo satis explorato cepit observare planetas, unumquemque in meta latitudinis sue maxime, nunc quidem in auge epicicli vera aut prope quoniam in auge epicicli vix aut numquam oculo satis aparet planeta radiis solaribus id agentibus, nunc vero in augis opposito. Notavit autem pluri latitudine planetam in opposito augis epicicli existentem ab ecliptica removeri quam in ipsa auge tam in parte ecentrici septentrionali quam meridionali. Utraque autem latitudinum ad augem epicicli veram et eius oppositum pertinentium in medietate ecentrici septentrionali videbatur septentrionalis, et in medietate meridionali utraque meridionalis cernebatur. Que res significavit totam epicicli diametrum versus septentrionem ab ecliptica aut totam versus meridiem removeri, quod haud evenire potest nisi centrum epicicli et pars superficiei ecentrici in qua ipsum epicicli centrum statuitur versus eandem partem declinet.</p>
<p>Conclusit igitur philosophus noster <span data-on="n185"></span>superfitiem<span class="idlight note" data-off="n185"><a aria-label="185" class="note txt" href="#n185"></a><small class="note" data-sign="185" id="n185"> superfitiem<sup>‌1</sup><span class="txt">]</span> <i class="txt">i.e. ‘superficiem’</i></small></span> ecentrici ad <span data-on="n186"></span>superfitiem<span class="idlight note" data-off="n186"><a aria-label="186" class="note txt" href="#n186"></a><small class="note" data-sign="186" id="n186"> superfitiem<sup>‌2</sup><span class="txt">]</span> <i class="txt">i.e. ‘superficiem’</i></small></span> ecliptice inclinatam esse, duosque sectionis terminos, quemadmodum in Luna, nodos appellavit. Epicicli itidem <span data-on="n187"></span>superfities<span class="idlight note" data-off="n187"><a aria-label="187" class="note txt" href="#n187"></a><small class="note" data-sign="187" id="n187"> superfities<span class="txt">]</span> <i class="txt">i.e. ‘superficies’</i></small></span> ad <span data-on="n188"></span>superfitiem<span class="idlight note" data-off="n188"><a aria-label="188" class="note txt" href="#n188"></a><small class="note" data-sign="188" id="n188"> superfitiem<span class="txt">]</span> <i class="txt">i.e. ‘superficiem’</i></small></span> ecentrici eodem iuditio comprobatur inclinata. Nisi enim id certum esset, nequaquam cerneres planete diversas quantitate latitudines ad augem epicicli et eius oppositum accidere. Deinde haud <span data-on="n189"></span>inertius<span class="idlight note" data-off="n189"><a aria-label="189" class="note txt" href="#n189"></a><small class="note" data-sign="189" id="n189"> inertius<span class="txt">]</span> <i class="txt">corr. ex</i> inercutius</small></span> expectavit adventum centri epicicli in alterum nodorum ita ut ipsum a termino boreali per quadrantem distare intelligeret, sed et corpori planete distantiam quadrantis ab auge epicicli vera delegit. Quocienscumque duas considerationes istas confluxisse vidit, non deprehendit astri aliquam latitudinem. Idem quoque comperit planeta in aliis epicicli partibus existente, epiciclo tamen in nodo manente. Hoc <span data-on="n190"></span>iuditio<span class="idlight note" data-off="n190"><a aria-label="190" class="note txt" href="#n190"></a><small class="note" data-sign="190" id="n190"> iuditio<span class="txt">]</span> <i class="txt">corr. in</i> inditio</small></span> <span data-on="n191"></span>convicit<span class="idlight note" data-off="n191"><a aria-label="191" class="note txt" href="#n191"></a><small class="note" data-sign="191" id="n191"> convicit<span class="txt">]</span> <i class="txt">corr. ex</i> convincit</small></span> totam epicicli superficiem in hoc situ ecliptice <span data-on="n192"></span>superfitiem<span class="idlight note" data-off="n192"><a aria-label="192" class="note txt" href="#n192"></a><small class="note" data-sign="192" id="n192"> superfitiem<span class="txt">]</span> <i class="txt">i.e. ‘superficiem’</i></small></span> nusquam transilire. Ad <span data-on="n193"></span>sumam<span class="idlight note" data-off="n193"><a aria-label="193" class="note txt" href="#n193"></a><small class="note" data-sign="193" id="n193"> sumam<span class="txt">]</span> <i class="txt">i.e. ‘summam’</i></small></span> igitur Ptolemei vestigia sectando asseremus quod superficies ecentrici in his tribus superioribus ad superficiem ecliptice inclinata sit inclinatione fixa, superficiesque epicicli ad superficiem ecentrici non tamen fixa inclinatione ita quod longitudo epicicli propior ad eam partem ab ecentrico elongatur ad quam tendit pars ecentrici in qua ipse epiciclus constituitur. Diameter vero epicicli per longitudines medias transiens sicut in <span data-on="n194"></span>superfitie<span class="idlight note" data-off="n194"><a aria-label="194" class="note txt" href="#n194"></a><small class="note" data-sign="194" id="n194"> superfitie<span class="txt">]</span> <i class="txt">i.e. ‘superficie’</i></small></span> ecliptice iacere cognoscitur, epiciclo in altero nodorum manente; ita extra hos duos situs ecliptice concluditur equedistare.</p>
<h3 id="XIII.2"><a class="local" href="#XIII.2" title="anchor"></a><span class="txt">⟨XIII.2⟩</span> 2. Pro Veneris denique et Mercurii latitudinibus preambula quedam absolvere.</h3>
<p>Dum sedulo aspiceret Ptolemeus quid varietatis in suis haberent latitudinibus </p></section>