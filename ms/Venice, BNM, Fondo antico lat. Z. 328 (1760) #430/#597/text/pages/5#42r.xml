<section class="txtsrc"><p>respicit ipsa diameter epicicli transiens per augem mediam et oppositum eius tantum distare a centro terre quantum centrum ecentrici ab eodem distat.</p>
<p>Secunda consideratio <span data-on="n393"></span>Ipparchi<span class="idlight note" data-off="n393"><a aria-label="393" class="note txt" href="#n393"></a><small class="note" data-sign="393" id="n393"> Ipparchi<span class="txt">]</span> <i class="txt">corr. in</i> Hipparchi</small></span> fuit eodem anno, scilicet 197<sup>mo</sup> a morte Alexandri, in Rodo die 17<sup>mo</sup> mensis Teguz decimi Egiptiorum, 9 horis et tertia diei transactis. Viditque Solem in undecimo Cancri gradu minus decima unius, Lunam in 29 gradibus Leonis sine diversitate aspectus; ergo distantia visi loci Lune a vero Solis fuit 48 gradus et 6 minuta. Novem autem hore temporales et tertia unius tunc fuerunt post meridiem 4 horis equalibus. Intervallum igitur a principio Nabonassaris fuit 620 anni Egiptii, 286 dies, et 4 hore temporis differentis, sed mediocris hore tres et due tertie unius. Per hoc Solis cursus medius numeratus est 12 gradus 5 minuta Cancri, verus 10 gradus 40 minuta, locus Lune medius 27 gradus 20 minuta Leonis. Distantia itaque medii Lune a vero Solis fuit 46 gradus 40 minuta, et longitudo Lune ab auge media epicicli 333 gradus 12 minuta. Describantur ergo secundum hec ecentricus Lune ABG super centro D et diametro ADG, in quo centrum terre sit E, et epiciclus ZHT super centro B. Ductis lineis DB et <span data-on="n394"></span>ETBZ.<span class="idlight note" data-off="n394"><a aria-label="394" class="note txt" href="#n394"></a><small class="note" data-sign="394" id="n394"> ETBZ<span class="txt">]</span> <i class="txt">corr. ex</i> BZ</small></span> Longitudo vero medii Lune a medio Solis duplicata fecit 90 gradus 30 minuta, tantus erit angulus AEB. Ducaturque DK perpendicularis super BE. Angulus residuus de duobus rectis, scilicet DEK, notus erit. Ex hoc proportiones ED ad lineas DK et KE note fient. Ergo in partibus quibus DE est 10 et 19 minuta, note fient ipse linee, et in eis DB semidiameter ecentrici iam fuit 49 partes et 41 minuta. Ex his nota fiet BE. Et quia distantia veri loci Lune a vero Solis per considerationem iam fuit 48 gradus et 6 minuta, sed distantia medii loci Lune a vero Solis per numerationem fuit 46 partes 40 minuta, ergo verus motus maior est medio in 1 gradu et 26 minutis. Sed linea EB est medii motus, ideo sit angulus BEH 1 gradus 26 minuta. Erit H prope augem epicicli locus Lune in epiciclo. Ductis itaque BH et linea BL perpendiculari super EH, nota erit proportio EB ad BL. Sed et nota fuit EB ad BH, quare BH ad BL proportio nota, ideo angulus BHL notus. Sed extrinsecus ZBH equalis est duobus BHL et BEL, ideo notus. Ideo arcus ZH, scilicet distantia Lune ab auge vera epicicli, nota et fuit 14 gradus 43 minuta. Sed distantia Lune ab auge epicicli media fuit contra motum in epiciclo 26 gradus 48 minuta, scilicet residuum ultra 333 gradus et 12 minuta. Sit itaque aux M epicicli media. Fiet MZ, scilicet distantia augis medie a vera, 12 gradus <span data-on="n395"></span>quinta<span class="idlight note" data-off="n395"><a aria-label="395" class="note txt" href="#n395"></a><small class="note" data-sign="395" id="n395"> quinta<span class="txt">]</span> 5 <i class="txt"><b>W</b></i></small></span> minuta. Ducta autem ES perpendiculari super MBN, ex angulo EBS noto nota fiet proportio BE ad ES. Item ex angulo EBS et extrinseco AEB notus erit alter intrinsecus ENS. Quare NE ad ES proportio nota fiet, igitur et BE ad EN proportio data. Et ita reperta est EN 10 partium et 20 minutorum qualium EA est 60. Qua re iterum ostensum est quod centrum mundi mediet per equedistantiam inter centrum ecentrici et punctum oppositum quod diameter epicicli transiens per longitudinem longiorem et propiorem epicicli respicit.</p>
<h3 id="V.9"><a class="local" href="#V.9" title="anchor"></a><span class="txt">⟨V.9⟩</span>  9. Data elongatione centri epicicli ab auge ecentrici, quantus sit arcus epicicli inter utramque eius augem </h3></section>