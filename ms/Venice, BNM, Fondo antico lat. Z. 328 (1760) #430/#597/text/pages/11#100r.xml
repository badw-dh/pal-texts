<section class="txtsrc"><p>medium si posueris plus 90 gradibus minus tamen 120, procede ut antea in tertio casu ad habendum centri epicicli a centro equantis distantiam, quam quidem inventam serva. Deinde centrum medium a semicirculo subtrahe, et residui duos sinus, primum scilicet et secundum, accipe. Utrumque eorum in <span data-on="n159"></span>sinum totum<span class="idlight note" data-off="n159"><a aria-label="159" class="note txt" href="#n159"></a><small class="note" data-sign="159" id="n159"> sinum totum<span class="txt">]</span> <i class="txt">we would expect ‘differentiam centrorum,’ but the mistake is in the witnesses</i></small></span> multiplicando, et productorum utrumque per sinum totum divide. Et quod per sinum secundum exibit a distantia prius servata deme; residuum vero in se ductum ei quod per sinum primum exivit in se ducto coniunge. Nam collecti radix quadrata erit distantia centri epicicli a centro mundi, quam serva. Postea id quod per sinum primum exivit in sinum totum multiplica, et productum per radicem servatam divide. Eius vero sinus qui exibit arcum scies esse equationem centri quesitam.</p>
<p>Et si centrum medium 120 gradus fuerit, ecentricitatem a semidiametro ecentrici deme. Relinquetur enim centri epicicli a centro equantis distantia, cum qua ut in precedenti casu operaberis.</p>
<p>Si vero centrum medium plus 120 gradibus fuerit minus semicirculo tamen, ipso ex semicirculo subtracto residui cordam accipe, quam in ecentricitatem multiplica, et productum per sinum totum divide. Quod vero exibit servandum est. Item a centro medio cum sui medietate semicirculum deme, et eius qui remanserit arcus sinum primum addisce atque secundum. Deinde utrumque eorum per prius servatum multiplica, et utrumque productum per sinum totum divide. Quod itaque per sinum primum exibit in se ductum a quadrato semidiametri minue. Et a radice residui id quod per sinum secundum exivit abice. Relinquetur enim distantia centri epicicli a centro equantis, cum qua ut in quinto casu procede. Habebis igitur centri equationes ad semicirculum absolutas.</p>
<p>Argumentorum vero equationes in Mercurio sicut in reliquis elaborabis. Minuta quoque proporcionalia sicut alibi, verum equationes argumentorum quas in tabula scribi convenit fiant ac si centrum epicicli sit in mediocri eius a centro mundi distantia, dum scilicet ab auge equantis per 60 fere gradus distat. Hec de angulis diversitatum breviter perstringere libuit.</p>
<p>Finis undecimi.</p>
</section>
<section class="txtsrc">
<h2 id="XII"><a class="local" href="#XII" title="anchor"></a><span class="txt">⟨XII⟩</span> <span class="txt">⟨Liber XII⟩</span></h2>
</section>