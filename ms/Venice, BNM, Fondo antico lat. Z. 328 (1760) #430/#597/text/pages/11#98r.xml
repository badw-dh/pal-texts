<section class="txtsrc"><p>DB semidiameter ecentrici, erit angulus BDS notus. Sed angulus ADS notus est quoniam equalis angulo AET noto. Quare erit totus angulus BDZ cognitus, et erit utraque linearum DK et KZ respectu DZ et etiam respectu semidiametri ecentrici nota. Hinc erit linea BK nota, ex qua et linea KZ innotescet linea BZ. Unde etiam angulus DBZ scitus erit. Sed ex duobus angulis BDZ et DBZ iam notis, cognoscetur angulus extrinsecus AZB, qui est distantia media ab auge ecentrici. Et quoniam locus augis est notus, erit medius locus planete cognitus. Sed medius locus Solis in hac consideracione constat. Hinc manifestabitur distantia inter duo loca Solis et planete media, que quidem equatur distantie planete ab auge epicicli media, unde ipsa nota erit.</p>
<p>Constabit igitur tandem motus medius planete in tempore quod mediat inter duas considerationes, quarum una <span data-on="n151"></span>erit<span class="idlight note" data-off="n151"><a aria-label="151" class="note txt" href="#n151"></a><small class="note" data-sign="151" id="n151"> erit<span class="txt">]</span> erat <i class="txt"><b>W</b></i></small></span> tertie habitudinis et alia quam sub manibus habemus, cui motui si equalem ad idem tempus per tabulas inveniemus, bone manebunt tabule. Si vero non, differentiam duorum motuum in dies temporis medii distribuemus, et portionem unius diei exeuntem a medio motu unius diei subtrahemus si subtrahenda fuerit aut addemus si addenda, quemadmodum in aliis fecimus. Pro motu etiam diversitatis similiter agemus, verum rectificato motu longitudinis et medio motu Solis certificato, motus ipse diversitatis certitudinem habebit.</p>
<h3 id="XI.18"><a href="#XI.18" title="Link"></a><span class="txt">⟨XI.18⟩</span> 18. Postremo mediis motibus Saturni radices constituere.</h3>
<p>Tempori quod est inter considerationem in qua medius motus planete cognitus est et inter instans cui radicem constituendam censes, per tabulas iam emendatas motum elice medium, quem <span data-on="n152"></span>divide<span class="idlight note" data-off="n152"><a aria-label="152" class="note txt" href="#n152"></a><small class="note" data-sign="152" id="n152"> divide<span class="txt">]</span> <i class="txt">corr. in</i> deinde</small></span> a medio motu planete in tempore <span data-on="n153"></span>considerationis<span class="idlight note" data-off="n153"><a aria-label="153" class="note txt" href="#n153"></a><small class="note" data-sign="153" id="n153"> considerationis<span class="txt">]</span> planete <i class="txt">add. but then del</i>.</small></span> minue si ad preteritum radicem constituere voles aut eidem adde si pro futuro. Et habebis radicem cupitam. Quod si specialem motui diversitatis radicem voles, similiter agito. Verum cum motus ille a motibus Solis et planete mediis pendeat, radix quoque ipsius ab eorundem mediis motibus nimirum sumet originem.</p>
<h3 id="XI.19"><a href="#XI.19" title="Link"></a><span class="txt">⟨XI.19⟩</span> 19. Mediis motibus suppositis veros planetarum motus numerare.</h3>
<p>Paucis dabo processum quandoquidem ex scientia triangulorum planorum omnia <span data-on="n154"></span>venient<span class="idlight note" data-off="n154"><a aria-label="154" class="note txt" href="#n154"></a><small class="note" data-sign="154" id="n154"> venient<span class="txt">]</span> veniant <i class="txt"><b>W</b></i></small></span> apertissime. Sit ecentricus ABG super centro D. Punctus A sit aux ecentrici, G oppositum eius. In diametro AG Z sit centrum motus equalis et E centrum mundi. Epiciclus autem super B descriptus habeat planetam in puncto K. Ductis lineis ZBT, EBH, DB, EK, et BK, erit punctus T aux media epicicli, a qua regularis argumenti motus dependet, et H aux epicicli vera. Ducantur etiam perpendiculares due DM et EN super lineam BZ, alia quoque perpendicularis KL super lineam EB continuatam. Cum autem angulus AZB supponatur notus, erunt omnes linee DM, MZ, EN, et NM respectu linee DZ cognite ideoque etiam respectu semidiametri ecentrici. Ex semidiametro autem DB et linea DM innotescet linea BM, cui si adieceris MN, veniet linea BN nota. Propter quam et lineam EN nota erit EB; hinc angulus EBN cognitus erit. Preterea supponitur </p></section>