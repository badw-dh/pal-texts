<section class="txtsrc"><p>integras, et in intervallo secunde et tertie 169 gradus 30 minuta. Intervallum vero inter primam et secundam fuit 354 dies, 2 hore, et medietas dierum differentium, sed dies mediocres addunt 15<sup>am</sup> partem hore. Intervallum inter secundam et tertiam fuit 170 dies, 20 hore, et medietas dierum differentium, sed reductum ad dies mediocres faciet 170 dies, 20 horas, et quintam hore. Motus vero equalis in diversitate in primo intervallo est per tabulas post revolutiones integras 306 partes et 25 minuta, sed motus equalis in longitudinem est 345 gradus et 51 minuta. Item in intervallo secundo motus equalis in diversitate est 150 gradus 26 minuta, in longitudine 170 partes et 7 minuta. Manifestum est igitur quod motus diversitatis in primo intervallo addit motui Lune medio in longitudine 3 gradus 24 minuta, sed motus diversitatis in secundo intervallo minuit ex medio motu in longitudine 37 minuta.</p>
<p>Describamus itaque epiciclum Lune ABG super centro K et sit A locus Lune in medio prime eclipsis, B locus in medio secunde, G vero tertie. Et sit motus Lune a puncto B versus A et ab A versus G prout modus epicicli postulat. Erit igitur arcus AGB 306 gradus 25 minuta addens ad motum medium in longitudine 3 gradus 24 minuta. Et arcus BAG erit 150 gradus 26 minuta minuens a medio motu in longitudine 37 minuta. Quare arcus BA 53 gradus 35 minuta necessario minuet a medio motu longitudinis 3 gradus et 24 minuta. Ideoque arcus AG 96 gradus 51 minuta addet supra motum medium in longitudine 2 gradus 47 minuta. Ex hoc necessarium est ut longitudo propior epicicli non sit in arcu BAG propterea quod est minor medietate circuli et minuit ex motu medio in longitudine. In eo enim oporteret Lunam secundum successionem signorum moveri. Fiat igitur figuratio ut his rebus sit consona. Centrum quidem D orbis signorum, linea transiens a centro mundi per centrum epicicli et suas longitudines propiorem et longiorem sit DMKL, M quidem longitudo propior, L longior. Propositum est ex his invenire proportionem linee LK ad lineam KD. Ductis lineis DEB, DA, DG, AE, AG et super AD perpendiculari EZ et super DG perpendiculari EH et super AE perpendiculari GT, quia angulus ZDE est 3 graduum 24 minutorum, ideo nota est proporcio DE ad EZ. Et angulus BEA notus propter arcum BA notum. Fiet residuus angulus intrinsecus EAD notus, ideo proporcio AE ad EZ nota. Quare proporcio DE ad AE nota fiet. Item quia angulus GDE est 37 minuta, ideo proportio DE ad EH nota. Et angulus BEG extrinsecus propter arcum BAG notus est, ideo residuus intrinsecus EGD notus. Quare proportio HE ad EG nota. Ideoque et proportio DE ad EG nota. Item quia angulus AEG notus est propter arcum AG datum, nota fiet proporcio EG ad utramque GT et TE. Ergo et proporcio DE ad lineas GT <span data-on="n350"></span>et ET,<span class="idmark note" data-off="n350"><a aria-label="350" class="note txt" href="#n350"></a><small class="note" data-sign="350" id="n350"> et ET<span class="txt">]</span> ET et <i class="txt"><b>W</b></i></small></span> TA nota. Quare etiam proporcio eius ad lineam AG nota fiet. Est igitur triangulus AEG notorum laterum in partibus quibus DE est nota. Sed et AG est corda arcus AG noti, ideo nota fiet semidiameter epicicli in partibus quibus DE nota est. Ex semidiame</p></section>