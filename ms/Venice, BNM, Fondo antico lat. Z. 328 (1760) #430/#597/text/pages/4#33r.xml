<section class="txtsrc"><p>in quibus fuerunt 5923 reditiones in latitudine. Diviso itaque intervallo temporis per numerum reditionum, proveniet tempus reditionis unius; et diviso circulo per tempus unius reditionis, proveniet motus Lune in latitudinem uno die.</p>
<h3 id="IV.7"><a class="local" href="#IV.7" title="anchor"></a><span class="txt">⟨IV.7⟩</span>  7. Si motus Lune in ecentrico fuerit equalis aut similis motui Lune in epiciclo, moveaturque ecentricus ad partem successionis signorum secundum quantitatem excessus medii motus longitudinis supra medium motum diversitatis, fuerintque ecentricus et concentricus eiusdem magnitudinis et ecentricitas equalis semidiametro epicicli, quicquid diversitatis secundum unum modorum accidit continget et secundum reliquum.</h3>
<p>Sit concentricus ABG super centro mundi D, et diametro ADK, et epiciclus EZ super centro G, sitque arcus concentrici AG medii motus longitudinis a puncto A, in quo dum centrum epicicli fuit, Luna stetit in longitudine longiore epicicli sui. Interea dum centrum epicicli peregit arcum AG, Luna in epiciclo peragat arcum EZ. Et quia arcus AG est maior portio de suo circulo quam EZ de suo, ideo sit arcus BG similis arcui EZ. Quare secundum positionem oportebit centrum ecentrici esse in linea DB ducta. Et motus ecentrici in eodem tempore fiet angulus ADB, qui est excessus anguli ADG super angulum EGZ. Sit ergo DH equalis GZ. Et ducta HZ ipsa fiet equalis linee GD per 34 primi. Super H centro fiat ecentricus eiusdem magnitudinis cum concentrico, qui sit TZ cuius longitudo longior T. Dico itaque sive ponamus Lunam in epiciclo moveri ita ut centrum epicicli secundum quantitatem medii motus in longitudine volvatur super concentrico et Luna in epiciclo secundum quantitatem motus diversitatis sive ponamus Lunam in ecentrico moveri secundum quantitatem motus diversitatis et cum hoc augem ecentrici seu ecentricum ad eandem partem secundum quantitatem excessus medii motus in longitudine super motum in diversitate, idem semper apparebit quo ad motum eius apparentem. Nam quadrilaterum GZHD semper est equedistantium laterum. Quare angulus EGZ equalis angulo GDB. Sed et GDB equalis est angulo ZHT, ideoque arcus EZ similis arcui TZ. Quare secundum utrumque modorum Luna apparebit super puncto quem indicat linea DZ.</p>
<h3 id="IV.8"><a class="local" href="#IV.8" title="anchor"></a><span class="txt">⟨IV.8⟩</span>  8. Idem etiam accidere si ecentricus et concentricus inequales fuerint, proportio tamen semidiametrorum ecentrici et concentrici sit sicut proportio distantie centrorum ad semidiametrum epicicli, servata ratione motus ut antea.</h3>
<p><span data-on="n346"></span>  <span class="idlight note" data-off="n346"><a aria-label="346" class="note txt" href="#n346"></a><small class="note" data-sign="346" id="n346"> <span class="txt">]</span> <i class="txt">label ‘E’ is partially cut off</i></small></span> <span data-on="n347"></span>  <span class="idlight note" data-off="n347"><a aria-label="347" class="note txt" href="#n347"></a><small class="note" data-sign="347" id="n347"> <span class="txt">]</span> <i class="txt">the lowest point should be labelled ‘P’</i></small></span> Sint in figuris diversis circulus concentricus ABG super centro mundi D et diametro ADK, sitque A punctum in quo centrum epicicli est dum Luna est in</p>
</section>