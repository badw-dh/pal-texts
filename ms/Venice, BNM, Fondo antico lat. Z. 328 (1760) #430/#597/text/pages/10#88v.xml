<section class="txtsrc"><p>EN. Unde et angulus NEH scietur, qui subtractus ab angulo NAH prius noto relinquet angulum ANE notum. Quare arcus KR notus veniet, qui querebatur.</p>
<h3 id="X.17"><a href="#X.17" title="Link"></a><span class="txt">⟨X.17⟩</span> 17. Secunde habitudinis arcum parvulum indagare.</h3>
<p>Partem figure superioris in quam cecidit secunda habitudo repetitam volo, et pro arcu OL reperiendo operam dabo. Cum autem angulus ZTS notus sit, erit utraque linearum DP et PT respectu DT et ideo respectu DB semidiametri ecentrici nota. Linee quoque PH quidem equalis PT et NH dupla ad DP note fient. Quare cum angulus H sit rectus nota, fiet NB linea cum angulo NBH. Linea autem ZH ex duabus notis, ZT scilicet semidiametro equantis et TH alias, nota constat, ex qua et linea NH cognita patefiet linea NZ. Unde angulus NZH innotescit, quem si ex angulo NBH noto dempseris, remanebit angulus BNZ notus, et ideo arcus LO cognitus, qui petebatur.</p>
<h3 id="X.18"><a href="#X.18" title="Link"></a><span class="txt">⟨X.18⟩</span> 18. In tertia habitudine quantitatem arcus parvi comprehendere.</h3>
<p>Huius habitudinis ex figura dicta secabo partem, in qua propter angulum FTH notum, erit proporcio DT ad DP nota. Similiter proporcio eiusdem DT ad PT cognita erit. Unde tota XT fiet nota. Et ideo residua HX de HT semidiametro equantis nota manebit, que cum NX dupla ad DP notam eliciet lineam NH cognitam. Unde et angulus NHX manifestus erit. Deinde propter DG semidiametrum ecentrici notam et lineam DP, innotescet linea <span data-on="n111"></span>PG,<span class="idmark note" data-off="n111"><a aria-label="111" class="note txt" href="#n111"></a><small class="note" data-sign="111" id="n111"> PG<span class="txt">]</span> <i class="txt">corr. ex</i> <sup><span class="txt">†</span></sup>O<sup><span class="txt">†</span></sup>G</small></span> cui si lineam PX equalem PT abstuleris, relinquetur GX nota, que cum linea NX dabunt <span class="txt">⟨lineam⟩</span> NG notam et angulum NGX scitum. Quo dempto ex angulo NHX noto relinquetur angulus GNH inventus, et arcus YM cognitus erit. Inventis igitur illis tribus arcubus parvis revertere ad figuram primam 13<sup>me</sup> huius. Novisti autem ex 15 huius augem ecentrici cadere inter duas primas habitudines; unde oportet duos arcus parvos RK et OL iam notos ad propinquum addi arcui KL noto ut inde colligatur totus arcus RO quantum adhuc possibile est notus. Item arcus LM notus est per considerationes circa 13<sup>mam</sup> huius recitatas. Et duo arcus parvi OL et MY iam numerati sunt, quos si a toto LM demas, relinquetur arcus OY ad propinquum notus.</p>
<p>Nunc denuo invenias ecentricitatem et distantiam uniuscuiusque trium habitudinum ab auge ecentrici, utendo arcubus mediorum motuum quibus ante, scilicet EZ et ZH, itemque arcubus RO et OY iam cognitis prope verum. Extracta autem ecentricitate et distantia trium habitudinum ab auge ecentrici per numeros, enitere iterum arcus parvos RK, LO, et MY. Per eos quoque arcus RO et OY vero viciniores redde. Deinde et tertio totum opus repete, dando operam inventioni ecentricitatis et distantie trium habitudinum ab auge. Quid multis moror. Opus illud iterandum est donec arcus illi parvi in novissima operatione venientes equentur hiis quos in priori operatione reperiebas. Hoc enim viso gaudeas te metam attigisse. Habebis enim ecentricitatem quantum opus est precisam et trium habitudinum sepe dictarum ab auge </p></section>