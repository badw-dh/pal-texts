<section class="txtsrc"><p>in prima nondum pervenisse ad habitudinem extremitatis noctis; in secunda vero nocte repperit eum transivisse huiusmodi habitudinem. Trutinando <span data-on="n135"></span>itaque<span class="idlight note" data-off="n135"><a aria-label="135" class="note txt" href="#n135"></a><small class="note" data-sign="135" id="n135"> itaque<span class="txt">]</span> <i class="txt">om. <b>W</b></i></small></span> elicuit eum fuisse in huiusmodi habitudine post meridiem septimi diei mensis Mathur 6 horis equalibus dum locus eius verus esset in uno gradu et 13 minutis Librae quoniam Sol medio suo cursu erat in uno gradu et 13 minutis Arietis. In secunda consideratione, que fuit <span data-on="n136"></span>anno<span class="idlight note" data-off="n136"><a aria-label="136" class="note txt" href="#n136"></a><small class="note" data-sign="136" id="n136"> anno<span class="txt">]</span> in <i class="txt">add. but then del</i>.</small></span> 17<sup>mo</sup> Adriani, quatuor horis equalibus transactis a meridie diei decimioctavi mensis Athica undecimi scilicet, Saturnus erat per oppositionem ad locum Solis medium in 9 gradibus et 40 minutis Sagittarii. In anno autem 20<sup>mo</sup> Adriani Saturnus fuit in hac habitudine extremitatis noctis in meridie diei 24<sup>ti</sup> mensis Mesure, ultimi scilicet, et verus eius locus in 14 gradibus et 14 minutis Capricorni. Tempus itaque quod a prima habitudine fluxit ad secundam fuit 6 anni Egiptii, 70 dies, et 22 hore equales, in quo quidem tempore medius motus Saturni fuit 75 partes sive gradus et 43 minuta. Tempus vero a secunda habitudine ad tertiam fuit tres anni Egiptii, 35 dies, et 20 hore equales, et motus medius Saturni in eo 37 gradus et 52 minuta. Motus autem verus eius in primo temporis intervallo fuit 68 gradus et 27 minuta; in secundo vero intervallo 34 gradus et 34 minuta.</p>
<p>Hiis recitatis repetamus figuram quam superius Iovi exaravimus, in qua cum angulus BDG notus sit, erit proporcio DE ad EH nota. Sed angulus BEG notus est propter arcum BG numeratum. Fit igitur angulus EBD reliquus intrinsecus cognitus, et proporcio BE ad EH scita. Cum itaque tam DE quam BE respectu EH notam habeat proporcionem, erit BE nota respectu DE. Similiter ex angulo ADE propter angulum ADG noto, erit ZE respectu DE cognita. Est autem angulus AED notus propter arcum ABG notum; quare residuus EAD scitus, et ideo proporcio AE ad EZ inventa. Proporcio igitur AE ad DE cognita veniet. Due itaque linee AE et BE respectu linee DE manifestam habent quantitatem, quare ipse inter se note erunt. Cum autem angulus AEB ex arcu AB sciatur, erit utraque linearum AT et TE respectu AE cognita; unde et residua TB. Inde quoque AB notificabitur. Est autem AB respectu diametri ecentrici nota quoniam ipsa est corda arcus AB noti. Unde etiam omnes relique linee hoc respectu patefient. Propter lineam igitur AE, cordam scilicet arcus AE, cognoscetur arcus AE. Quare totus arcus EAG notus erit cum sua corda GE. Erat autem linea DE respectu AB cognita. Quare etiam nota erit respectu diametri ecentrici, qua quidem subtracta ex GE relinquetur DG numerata. Quantitas autem arcus EABG demonstrabit an centrum ecentrici in hac sit portione an extra aut in ipsa corda EG. Si enim maior fuerit porcio hec semicirculo, centrum ecentrici intra eam erit; si minor, extra; si semicirculus, erit in corda EG. Si igitur centrum ecentrici in corda EG esset, facile constaret ipsius a puncto D distantia, quam ecentricitatem vocant. Extra hanc autem eo existente alia via pergen</p></section>