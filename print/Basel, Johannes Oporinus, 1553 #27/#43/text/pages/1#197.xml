<section class="txtsrc"><p>mae nacta in locis laudatis, facit intelligentes, sagaces, dociles, multa inquirentes, acutos ad inveniendum, multa experientes, ratiocinatores, recte coniectantes, naturam rerum inquirentes, ingeniosos, imitatores, beneficos, computatores, speculativos, mathematicos, mysteriis deditos, non habentes irritos impetus. Econtra vero, in locis distortis, versutos, praecipites, obliviosos, habentes celeres impetus, leves, mutabiles, propositum mutantes, fatuos, nocendi cupidos, stultos, hallucinantes, mendaces, negligentes discrimina rerum et personarum, instabiles, infidos, defraudatores, iniustos, denique periculosa consilia struentes et audacter ac temere scelera suscipientes.</p>
<h3 id="III.26"><a href="#III.26" title="Link"></a><span class="txt">⟨III.26⟩</span> Luna</h3>
<p>Magnum vero momentum habet Lunae positus, quae si vagatur in latitudine meridiana aut arctoa, conducit animae ad efficiendam varietatem morum et calliditatem consiliorum et mu</p></section>