<section class="txtsrc"><p>earumque similitudinum cum suis locis obseruationes inuestigabimus. Quapropter ne verbum hoc in vnoquoque pręscriptorum capitulorum retractare sit opus in omnibus generaliter nos hic proferre conuenit. ¶ Ex capitulis igitur obseruationis natiuitatum locum circuli signorum qui speciei illius quesiti capituli assimiletur: consideremus. velud est loci medij celi cum operibus: et loci solis cum re patris similitudo. postea planetas quibus ex predictis .5. specibus illius loci dispositionem habere conuenit: obseruemus. et si vnus planeta omnibus his modis ipsi loco dominabitur illius rei quesitę dispositionem attribuemus ipsi. Si autem duo vel tres ei dominentur: illi qui plurium numerorum fortitudinem habuerit: dispositionem dabimus. Deinde futuri qualitatem consideremus: cuius inuestigatio erit ex naturis illarum stellarum quibus dispositio conuenit: et ex naturis signorum in quibus planete fuerint necnon ex locis similibus. post hoc inuestigationem quantitatis futuri ex eorum viribus accipiemus: considerando vtrum in suis qualitatibus fortes extiterint in mundo et in natiuitatibus: an si contrarium fuerit. ¶ In mundo quidem fortiores dicuntur existere: cum in locis sibi proprijs vel similibus fuerint: et cum orientales etiam extiterint et aucti numero. In natiuitatibus vero fortiores erunt: cum in angulis vel in locis ad angulum ascendentibus fuerint. maxime autem in duobus primis qui sunt ascendens et cęli medium. ¶ Debiliores autem erunt in mundo cum in locis extraneis vel sibi dissimilibus extiterint: aut cum occidentales vel in itinere diminuti fuerint: at in natiuitatibus tunc erunt debiliores: cum ab angulis recesserint. ¶ Spatium quoque temporis futuri considerabimus inuestigando vtrum respectu solis ascendentis: matuti</p>
</section>