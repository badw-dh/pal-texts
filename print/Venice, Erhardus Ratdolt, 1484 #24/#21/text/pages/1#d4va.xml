<section class="txtsrc"><p>aut horarum: secundum eorum infortunij quantitatem quę sunt huius occasio. At si infortunarum radij ad precedentes partes luminarium: fortunarum vero ad sequentes peruenerint: natus crescet et viuet. Item cum eleuabuntur infortune super associantes fortunas in figura: erit natus misere qualitatis et imbecillis. quod si fortunę eleuabuntur natus cum parentibus non morabitur. et si altera fortunarum cum luna pariter oriatur: vel ieccisal habeat et altera infortunarum occidat: natus a parentibus nutrietur: hoc igitur iterum modo multorum natorum erit obseruatio: cum stellarum aliqua duobus pluribusue modis in figura societatem habentium in occidente fuerit: infans semiuiuus orietur: aut velut carnis frustum: aut imperfectę creationis: et si altera infortunarum super eam eleuetur: non nutrietur natus vel non habebit vitam secundum hoc quod per istud contingit.</p>
<h3 id=".50"><a class="local" href="#.50" title="anchor"></a><span class="txt">⟨.50⟩</span> ¶ Capitulum .10. in spatio vite.</h3>
<p>EOrum quidem accidentium que post partum contingunt: enarratio. Primum est vitę sermocinatio: eo quod eorum qui primitus ordinauerunt ex his omnibus quę raro contingunt tractare: qui ad tot <span data-on="n83"></span>annos<span class="idlight note" data-off="n83"><a aria-label="83" class="note txt" href="#n83"></a><small class="note" data-sign="83" id="n83"> anuos <i class="txt">ed.</i></small></span> vite non peruenerit in quibus ista perfici possunt: nobis risum habere conuenit. Hec autem obseruatio nec leuis est nec plana: immo ex dominantium locorum potestatibus accipitur et deprehenditur. Quod multis modis obseruatur. Modus autem qui secundum nostram existimationem peruenit. et qui naturalem viam imitatur est vt enarrabimus. Hec autem obseruatio ex loco alhileg et eorum quę super alhileg potestatem habuerint. necnon et stellarum interficientium locis consideratur. Istarum vero rerum vniuscuiusque notitia est vt sub</p>
</section>