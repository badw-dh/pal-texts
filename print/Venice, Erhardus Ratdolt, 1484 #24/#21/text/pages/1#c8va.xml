<section class="txtsrc"><p>prognosticandi modum perueniri posse probauimus et quoniam antiquissima via prognosticandi quę est secundum omnium stellarum vel plurium commixtionem multorum est modorum: et fere infinita. cum quis eam plane et aperte perscrutari tentauerit. Maxime autem in futuris particularibus que a naturarum speculatoribus inquiruntur: quod in narrationibus quę ab ipsis dicta fore dicuntur inueniri potest: et propter eius vsus grauitatem et eius explanationis difficultatem nos hęc prętermittere deliberauimus. Illius autem magisterij prognosticatonem per quam vnaqueque specierum in perscrutandi modo depręhenditur: manifestare necnon vires opifices proprie stellis cum perfectione per hoc quod consequi potest via naturalis coniecturę compendiose narrare intendimus. nec oportet ut ad qualitates rei circundantis per quas vnumquodque accidens quod accidit homini depręhenditur nostra tradatur intentio. Sed generaliter conuenit vt vires corporum opifices cum locis sibi consimilibus coniungamus super victorię dominationisque modum: sicut in emissione sagictę facimus. at futuri quod in hac subiecta specie per multarum naturarum collectionem colligitur ei qui super ipsum ita deliberauerit et perspicaciter inquisierit. sicut sagictator cum bene ei euenit ad signum obseruationem reliquimus. Nostri vero sermonis initium in rebus vniuersalibus in principio quod est in exitu infantis apparentibus: velut congruo conueni ordini ponemus. cum per hoc principium ad esse omnium rerum hanc naturam habentium: sicut diximus peruenire possimus proprietates autem quę hora casus spermatis innascuntur: per hanc eandem obseruationis speciem ab illo qui solas proprietates quę in ipsa eadem collectione fuerint sagaciter perscrutabitur et subtiliter inuestigauerit depręhenduntur.</p>
</section>