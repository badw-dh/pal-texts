<section class="txtsrc"><p>maiorisque quantitatis solito fuerint: ventorum flatus ex ea parte in qua ipsę constituuntur significabunt. Simili namque modo stellę que proprię assimilantur aladcha velut illę quę nathra vocantur quę et pręsepe dicuntur et his similia: cum in sereno tempore fuerint quasi non apparentes vel spissę multitudinem pluuiarum et aerem hiemalem indicabunt At si clarę fuerint et fulgidę ventos validos annunciabunt. Modus etiam illarum rerum quę in aliquibus temporibus ex habitudinibus alijs contingunt: similiter est. Caudate namque stellę que assimilantur aladcha ventos et aeris siccitatem semper ostendunt: erit etiam illius quod ex hoc continget fortitudo secundum illarum rerum multitudinem et ipsarum spatij longitudinem: ac stellarum iaculatio et earum currere si ab vno angulorum fuerit ventorum flatus illa ex parte futuros significabit: et si ex differentibus angulis apparuerint: inordinatos ventos annunciabit. Quod si a .4. angulis videbitur aerem hiemalem: ex multis differentiis indicabit: ita quod inde tonitrua: coruscationes: et his similia prouenire non dubitabimus: eodem quoque modo: cum nubium qualitates lunę floccis assimilabuntur: hiemalem aerem fortassis significabunt: Iris etiam quę quandoque videtur: cum in serenis temporibus apparuerit: aerem hiemalem pręsignabit: cumque in temporibus hiemalis aeris formabitur: serenum nunciabit. Generaliter autem dicimus quod in maiori parte proprij colores qui apparent in aere qualitates similes accidentibus prędictis coloribus significatis indicabunt: <span data-on="n76"></span>hec<note>(DJ)</note><span class="idlight note" data-off="n76"><a aria-label="76" class="note txt" href="#n76"></a><small class="note" data-sign="76" id="n76"> nec <i class="txt">ed.</i></small></span> igitur vniuersali inuestigatione rerum generalium et particularium generali modo predicta sunt. In subsequentibus vero natiuitatum prognosticationem velut ordo postulat explanabimus.</p>
</section>