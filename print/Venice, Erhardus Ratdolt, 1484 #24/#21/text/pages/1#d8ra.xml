<section class="txtsrc"><p>gis assimilatur: erit etiam melioris figurę et conuentioris qualitatis animę: corporisque mollioris est. Item ex ipsius proprietatibus est oculos subruffos et idoneos facere. Cum mercurius item orientalis extiterit natus colori mellis assimilatur. eritque in quantitate corporis moderatus: apte coadunationis: paruorum oculorum: capillos habens mediocres: et in illius complexione calor pręualebit. Sed si occidentalis fuerit: erit natus subnigredinis croceique coloris participans: macilentus: vocem habens exilem: et cauos orbes. erit etiam ipsorum oculorum pupilla velut pupilla oculi caprini declinans rubedini. In ipsius complexione siccitatem pręualere non dubitatur. Unamquamque vero istarum stellarum adiuuant sol et luna cum eis associantur in figura. Sol etenim adiuuat in figura et formositate ac in corporis pinguedine. luna vero generaliter iuuat in temperie et macie vel humiditate. Maxime autem cum ab eo separatur: particulariter etiam erit eius auxilium secundum proprietates illius quod ei inest ex lumine: quemadmodum in huius libri principio narrauimus. ¶ Stellę item generaliter cum matutinales fuerint et apparuerint magna corpora facient: et cum in statione prima fuerint vigorem ac fortitudinem eis tribuent. cunque pręibunt ea contemperabunt: et cum in secunda statione se mouerint illa debiliora facient. cum autem occiderint eorum miseriam et impedimenta ac grauitates operabuntur. Ipsa iterum eadem loca in quibus fuerint nati formam et figuram eiusdemque complexionem ut prędiximus adiuuabunt. vniuersaliter etiam quarta quę a puncto ęquinoctiali vernali vsque ad solstitialem ęstiualem producitur: natum boni coloris statusque conuenientis apteque carneitatis: oculorum bonorum fore demonstrabit: et in ipso</p>
</section>