<section class="txtsrc"><p>Quoniam igitur ita se stellarum opus habet: necesse est ut quod suis operantur motibus non solum in manifestis appareat. verum etiam in principio ortus seminum et fructuum ut forme earumque modi secundum aeris qualitates in ipsa hora designentur. Inde est quod qui plura experti sunt agricultores ac pecorum custodes: in hora coitus animalium: seminumque proiectionis quod inde futurum sit per ventorum flatus depręhendunt. Generaliter etiam cognoscimus quod res vninersales que per solis et lunę nec non stellarum figuras declarant. plane sunt et aperte. Huius etenim artis expertores eorum prognosticationes solis frequentur experimentis agnoscunt. Illi quoque stellarum effectus qui maximis viribus accidunt: et qui naturaliter euenire consueuerunt ab imperitis immo etiam et a quibusdam animalium prognosticantur Quamplurima namque animalia temporum anni variationes ventorumque mutationes qui aulia vocantur significare videmus. Quod quia harum significationum occasio frequentius est solis contingere non dubitamus. Ea vero que minoribus accidunt viribus non nisi a frequenter expertis prognosticantur: velut a nautis indiuidue mutationes hiemalis aeris et longioris temporis ventus. hęc autem per lunę: fixarumque stellarum cum sole figuras euenire manifestum est At quia stellarum loca rerumque predictarum horas et erraticarum stellarum motus qui plurimum prefatorum iuuant scientiam ignorauere multotiens in hac scientia decepti sunt. Quod cum ita sit: si quis omnium stellarum et solis lunęque motus notitiam habuerit. ita ut loca et horas: in quibus earum figurę formantur veraciter agnoscat. suarumque etiam naturarum quas per multorum experimenta temporum didicerit non obliuiscatur: licet earum substantiales naturas nesciuerit. sed quos operantur effectus agnouerit ut solem calefacere: lunam humectare et in cęteris similiter fueritque fortis ad hoc scien</p>
</section>