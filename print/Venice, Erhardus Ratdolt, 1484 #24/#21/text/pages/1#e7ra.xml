<section class="txtsrc"><p>fortitudo valitudinis in multitudine substantię et in congregatione pecunię permanebit. Sed si iupiter vel venus extiterit: erit eius fortitudo in iocunditatibus et donationibus atque honorificentia et magnanimitate. Quod si mars fuerit: erit in dominio expeditionum et in victorijs ac in suorum subditorum timore. et si mercurius fuerit: erit in intellectu et disciplina ac rerum dispositione.</p>
<h3 id=".59"><a class="local" href="#.59" title="anchor"></a><span class="txt">⟨.59⟩</span> ¶ Capitulum .3. in magisterio nati: et eius opere.</h3>
<p>OPus quippe nati eiusque magisterium duobus modis per solem scilicet cęlique medij signum dignoscitur. nam stella quę desub radijs solis egressa mane modicum apparuerit: et quę in celi medio fuerit. proprie autem sicut luna ictisal habuerit nobis obseruare necesse est quod si hec duo quę predicta sunt in vno tantum planetarum inuenerimus eum solum in his obseruabimus. Si autem alterum eorum vni planetę: alterum vero nulli contingat: eum cui tantum alterum continget: obseruandum fore sancimus. At si idem planeta qui desub radijs solis egressus mane modicum apparuerit: et in cęli medio fuerit: et alius preter ipsum lunam aspexerit: erit vterque considerandus. Illum autem qui secundum multitudinem numerorum auctoritatum proprię dispositionis velud pręmissum est: alteri pręualebit: premittemus. Si quem autem planetarum desub solis radijs egressum mane modicum apparere vel in cęli medio moueri non inuenerimus: medium cęli dominum accipiemus: preter quod in tardis operibus hoc euenire manifestum est. cuiuscunque etenim huiusmodi qualitas <span data-on="n94"></span>fuerit<span class="idlight note" data-off="n94"><a aria-label="94" class="note txt" href="#n94"></a><small class="note" data-sign="94" id="n94"> fuerii <i class="txt">ed.</i></small></span>: ociosus in maiori parte permanebit. Hec via est igitur qua ad cognitionem quali</p>
</section>