<section class="txtsrc"><p>uitate per aspectum associantur id est trino vel sextili se respexerint: proprie vero cum hoc fuerit ex tabdil: et maxime cum virili natiuitate luna soli conuenienter in muliebri natiuitate fuerit associata: eorum coniugium numquam dissoluetur. Qualibet etiam occasione dissoluetur: cum predicta luminarium loca: fuerint in signis que ad inuicem non colligantur: vel que per diametrum sibimet opponuntur aut ex tetragona radiatione sese respexerint. Quod si ad luminaria que sibimet in idonea figura conueniunt: suos radios fortunę direxerint: coniugium in vtrisque dilectione et iocunditate ac valitudine permanebit. At si ea respexerint infortune permanebit quidem: sed in litigio et odio ac damno. Similiter etiam euenit in eorum qualitatibus inconuenientibus. Nam si luminaribus infortunę testificentur: coniugium non omnino denodabitur: sed post separationem reconciliabuntur: et cum dilectione durabiliter permanebunt. Sed si infortunę testificentur eis: erit separatio valde litigiosa et feritatis plena At si solus mercurius cum eis extiterit: manifeste separabuntur cum inculpationibus et querimonijs. Quod si venus cum eis fuerit continget hoc propter adulterium vel nigromanciam: seu propter huius similia. qualiter autem fiat matrimonium per venereas atque martiales ac saturninas qualitates demonstrabitur. Nam si cum luminaribus se conuenienter habuerit: erit coniugium idoneum: et legitimum: habetur etenim inter venerem et vtrumque prędictorum planetarum velut quędam habitudo: eius autem respectus ad martem vxorem iuuenculam fore demonstrabit: inter eos etiam est habitudo: quie vniuscuiusque eorum exaltatio est in signo triplicitatis alterius: eius vero societas cum saturno: vetulam vxorem fore significabit: inter quos est etiam habitudo quam vtriusque domus est in signo triplicitatis alterius.</p>
</section>