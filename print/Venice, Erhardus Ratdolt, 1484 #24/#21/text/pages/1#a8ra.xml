<section class="txtsrc"><p>qui sunt capricorni gradus. hęc autem his iccirco nominibus designantur: quoniam illud in eis euenire manifestum est. Nam cum sol ad istorum duorum signorum initia peruenit: ver sus motum qui est in altitudine contraria motui quem prius habebat tunc conuertit. Cunque fuerit in cancro ęstatem. In capricorno vero facit hiemem. ¶ Aequinoctialia quoque duo sunt. signum videlicet ęquinoctij vernalis punctum loco proximo subsequens. suntque gradus arietis. Et signum autumnalis ęquinoctij punctum ordinatim succedens. quod est <span data-on="n19"></span>signum<span class="idlight note" data-off="n19"><a aria-label="19" class="note txt" href="#n19"></a><small class="note" data-sign="19" id="n19"> siguum <i class="txt">ed.</i></small></span> libre. Hoc quidem nomen sortiuntur ex hoc: quod in eis indubitanter euenit. Cum sol etenim eorum ingreditur initia nocti dies vbique coęquantur. ¶ Reliquorum autem signorum octo: que inter tropica et ęquinoctialia signa locantur .4. fixa et .4. nominantur communia. ¶ Fixa vero sunt quę duosolstitialia et duo ęquinoctialia signa sequuntur: quę sunt taurus leo scorpius aquarius. eo quod .4. temporum mutationes: quę sole ingrediente solstitialia et ęquinoctialia consequuntur signa principium sumunt: et sunt cum aer ad humiditatem vel ad calorem. aut ad frigus siue ad siccitatem mutatur. Figuntur: et magis apparent: quotienscunque sol in his signis fixis moratur. Aeris quoque qualitas tunc naturaliter existit pura. Nam propter longam istorum qualitatum durabilitatem earum vires apertissime recipit. ¶ Signa vero communia sunt: quę post signa fixa mox apparent quę sunt gemini virgo sagictarius et pisces Ideoque sic appellantur: quoniam inter mobilia fixaque signa locantur: et cum suis principijs atque extremitatibus naturali fere mutationi consimilantur: quę vnicuique duarum qualitatum est propria: qualitatum videlicet mobilium atque fixorum.</p>
<h3 id=".14"><a class="local" href="#.14" title="anchor"></a><span class="txt">⟨.14⟩</span> ¶ Capitulum .13. in masculinis et foemininis signis.</h3> </section>