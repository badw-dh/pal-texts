<section class="txtsrc"><p>one ac preuentione necnon et ex locis motuum planetarum in ipsis horis contingit. Quędam etiam ex his vniuersalibus accidentibus prognosticationes sunt loci locutiones hoc est id quod ad cognoscendum in qua regionum et terrarum significationes particularis eclipsis contingent pręmittendum est. stationes et stellarum erraticarum in vnoquoque tempore stationis dico: saturni: iouis et martis scilicet cum stant et eorum significationes obseruantur. Quedam vero sunt loqui de tempore id est quod significationis hora: eiusque spatij quantitas: est prescienda. Quedam autem sunt loqui de genere: hoc est quod scire debemus in quo genere futura contingent accidentia. Quedam etiam sunt loqui de specie futuri et hęc est vltima partium per quam modum futuri qualiter sit depręhendemus.</p>
<h3 id=".31"><a class="local" href="#.31" title="anchor"></a><span class="txt">⟨.31⟩</span> ¶ Сapitulum .5. in cognitione regionum quibus accidentia futura contingent.</h3>
<p>PRimum quidem quod narrare proposuimus. est prima species prognostice loqui scilicet de loco. sed qualiter ad eius cognitionem peruenire possumus hic indicabimus. In eclipticis etenim coniunctionibus ac pręuentionibus solis et lunę: et maxime in eo quod apertius est locum eclipsis in circulo signorum obseruare debemus: necnon et regiones quę illi triplicitati assimilantur. terras etiam quę signo eclipsis assimilantur siue per ascendens horę ędificationis earum: et per loca luminarium in illa hora: seu per medium cęli locum in illius natiuitate qui tunc eis dominabatur: obseruare nos oportet. Sciendum est etiam quod in quibuscunque regionibus vel terris hanc quam prędiximus similitudinem inuenerimus: in eis omnibus quę</p>
</section>