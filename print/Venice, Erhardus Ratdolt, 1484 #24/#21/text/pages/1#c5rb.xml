<section class="txtsrc">
<p>POst premissum vniuersalem modum cognitionis eorum quę futura sunt in regionibus et terris: restat ut particularia id est ea quę in anni temporibus acciderint subiungamus et tempus quod anni principium dicitur. in hoc ut ostendamus: oportet quod reiterationis igitur solis initium in vnaqueque circumuolutione illud esse debeat: fere propter eius vim eiusque nomen planum et apertum est. At in circulo nullus existimare principium poterit absolute. In çodiaco vero circulo principium nisi a punctis qui sunt in directo horarum ęquinoctialium et solstitialium intelligi minime potest. Contingit etiam hominibus super hęc loca dubitare: eo quod quis eorum .4. ad premittendum sit conuenientior ignoratur. Nam secundum planam naturam circularem: nullus eorum pręcedit alium ita quod ad initiandum sit magis aptus alio. Illi autem qui hoc in suis libris tractare conati sunt: in modis differentibus hęc .4. tempora posuere: et eorum vnumquodque loco principij constituerunt. Quos conueniens eorum ratio eorumque naturam<span class="note"><a aria-label="61" class="note txt" href="#n61"></a><small class="note" data-sign="61" id="n61"> <i class="txt"><hi rend="italic">naturam</hi> cf. MS P: <hi rend="italic">naturarum</hi> (DJ)</i></small></span> effectus ad hoc adduxit Istorum etenim vnicuique temporum queddam est proprium per quod ipsum anni noui fore principinum existimare debemus. ob hoc etenim ęquinoctiale vernale tempus initium posuere quod dies in ipso superare noctem incipit et quoniam ipsum est humidum naturaque humida multa est in omni principio rei cum procreatur: ut in premissis ostendimus Tempus autem ęstiuale solstitiale loco principij ponitur eo quod in ipso dies perficitur: et est eius vltima longitudo. Et quoniam in ipso apud ęgyptios est augmentum nili. Ascenditque in eo aschere algemenia: ac ęquinoctiale tempus autumnale sumsit initium. ob hoc quod in ipso est omnium fructuum collectio</p>
</section>