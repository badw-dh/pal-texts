<section class="txtsrc">
<p>QUaliter rerum substantię qualitas adueniat: vt a sola parte fortunę notitiam deprehendamus oportet: quam id quod et inter solem et lunam obseruando et ab ascendente in diurnis a nocturnis natiuitatibus propter rationes quas in elocutione vitę monstrauimus prohiciendo semper addiscemus. Huius autem obseruationis via est velut subiungitur. Stellas igitur quę ipsius signi dispositioni dominantur: obseruabimus. Et quę sit earum fortitudo atque similitudo: sicut prędiximus: considerabimus. Item stellas que eis associantur in figura vel quę super eas eleuantur: siue sint ex earum haiç: siue ex haiç contraria: similiter obseruabimus. nam cum predictę partis dispositores: fortes extiterint: erit natus multarum diuitiarum. Maxime autem si testimonio similitudinis eis testificentur luminaria: pręter quod saturnus: nati diuitias ex edificationibus: vel ex terrarum cultibus: aut ex nauigationibus prouenire significabit. Iupiter vero designabit: quod eius diuitię ex commendationibus: vel ex baiula: aut ex qualibet probitate congregabuntur. Mars autem significabit illius diuitias ex <span data-on="n93"></span>exercituum<span class="idlight note" data-off="n93"><a aria-label="93" class="note txt" href="#n93"></a><small class="note" data-sign="93" id="n93"> exercitiuum <i class="txt">ed.</i></small></span> dominio: regimineque prouenire. Uenus ex amicorum donationibus: vel ex mulieribus eas coadunari denunciabit. Mercurius quidem ex mercationis industria diuitias affluere significabit. Quod si Saturnus proprie parti substantię assimiletur: et Ioui in figura associetur: significabit hereditates quas hereditabit. Maxime autem cum in altis angulis fuerit vel si in signo communi iupiter extiterit aut cum luna iterum ictisal habuerit: tunc enim significabit quod</p>
</section>