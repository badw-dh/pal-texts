<section class="txtsrc"><p>solis quantitatem: et manifestam temporum anni mutationem: sol etenim quanto magis loco cęnit nostrorum capitum proprior accedit: tanto magis calefacit. ¶ Maior ante Lunę vis est humectare. est enim terra proprior a qua vapor humidus ab imo vsque ad eam ascendit. Quapropter ad hunc modum mutatione manifesta corpora mutat. Nam quamplures earum rerum partes, que infra corpus existunt: maturat et putrefacit. Ipsa item cum sole licet modicam in calore societatem habet: quoniam ab ipso lumen recipit ¶ Saturni vero stella secundum operis sui partem maiorem infrigidat: suaque frigiditate maxima: modicum desiccat: hęc autem propter eius elongationem magnam a calore solis et ab humidis vaporibus qui prope terram sunt euenire videtur: huius quidem stellę cęterarumque stellarum virium scientia: a suarum figurarum experimentis que sunt in earum collatione cum sole et luna: procedit. In ordinibus namque mutationum qui secundum augmentum diminutionemque differant videmus earum quasdam aeris qualitates vno modo quasdam autem alio variare. ¶ Opus quidem fortitudinis stellę iouis temperate complexionis existit. locus namque sui motus medius est inter saturni frigiditate martisque feruorem. Quapropter insimul calefacit et humectat et quoniam eius magis est calefacere: ipseque super alios cęlos vehitur: auctor ventorum qui res oriri faciunt existit. ¶ Martis autem stellaproprie desiccat. eiusque nature vis comburi: eius namque calor: ignis assimilatur calori. et locum iuxta solem optinet cuius sphęra ferens subest illi. ¶ Ueneris quoque stella propter suęcomplexionis temperiem iouem prorsus in operibus imitatur: pręter quod in ea iouis ordo conuersus est: modicum namque calefacit quia prope solem est: et humectat quantum luna. propter magnam sui luminis quantitatem: ideoque sibi vapores qui ex humoribus terram circumdantibus ascendunt attrahit ¶ Stellę quidem mercurij opus est in maiori parte desiccare et equaliter humectare. In qubusdam etenim horis desiccat humores: eo quod nus</p>
</section>