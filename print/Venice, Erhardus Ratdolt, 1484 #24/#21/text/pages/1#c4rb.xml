<section class="txtsrc"><p>ventorum commixtiones vel per fulgura aut per his similia contingent. In fluminibus autem accident diminutiones aquarum ac fontium desiccationes ac potabilis aque detrimentum. In rebus etiam ad vsum hominum pertinentibus scilicet in bestijs et vegetabilibus continget paucitas: eruntque fructuum detrimenta: siue quoniam a calore comburentur: siue per locustas: aut propter dissolutiones eis accidentes ex ventis vel quia in ipsis reseruatoriis comburentur ¶ Uenus autem cum sola fuerit dispositionis domina ipsa generaliter quemadmodum et iupiter operabitur. et cum hoc venereos actus aliquantulum exercebit: cuius opus proprium particulare in hominibus: est graduum sublimitas: honores alacritates: meliorationes status: coniugij bonitas: filiorum multitudo: commoditates omnium rerum coniugalium: augmentationes substantię: actus nitidi et mundi: bonus animus in legum obseruatione: apta carneitas applicatio ad reges: et potentum consanguineitas. Sed in aeris qualitatibus venti cum temperie et humiditate contingent: commestiones multe: erit aer habilis: atque serenus: aquę vero que res oriri iuuant et pluuię quamplures erunt. Naues etiam in ęquore nauigando saluabuntur in mercimonijs fiet lucrum: flumina augmentabuntur et implebuntur: animalia quoque quibus vtuntur homines: et terrę fructus crescent et meliorabuntur: atque proficient. ¶ Mercurius itaque cum solus fuerit dispositionis dominus ipse generaliter sicut cęterarum stellarum commiscebitur ipsius naturę assimilabitur. eius autem opus proprium: est motus rerum plusquam aliarum stellarum et eius opus est in futuris accidentibus hominibus acutissimum et forte: erunt est ihoc quod agere voluerint subtilis ingenii. Uiarum abscisiones latrocinia et depredationes</p>
</section>