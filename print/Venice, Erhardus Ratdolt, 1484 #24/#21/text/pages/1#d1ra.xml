<section class="txtsrc"><p>netę qui habuit in eo plus vna istarum fortitudinum vel omnes. At si vni planetę hęc omnia vel plura inuenerimus eius gradum ex signo in quo fuerat ipse natiuitatis hora veraciter inuentum obseruabimus dicemusque quod gradus signi per ascensiones fere accepti: qui ei in numero ęquatur sit gradus ascendentis. Si autem duos vel plures planetas inuicem associari inuenerimus: aspiciemus numerum quem vnusquisque perambulauerit hora natiuitatis et quicunque numerus fuerit proprior ascendentis gradui qui nobis per ascensiones apparuerit ipse erit ascendens hore natiuitatis. Quod si numerum graduum duorum vel plurium planetarum proprię numerum ascendentis gradus qui nobis per ascendens exiuit inuenerimus illum qui plures auctoritates habuerit in angulis: et cuius fuerit haiç: in hoc mutabimur. At si longitudo gradus almudebir a gradu ascendentis absque subtili obseruatione reperto: maior fuerit longitudine sui ipsius a gradu medij cęli ipsa eadem via exquisito: illum eundem numerum gradum medij cęli constituemus per quem alios angulos coęquabimus.</p>
<h3 id=".43"><a class="local" href="#.43" title="anchor"></a><span class="txt">⟨.43⟩</span> ¶ Capitulum .3. in paritione locutionis natiuitatum.</h3>
<p>POst pręmissam istarum rerum positionem subiungemus quod generales natiuitatum obseruationes: ordinata et competenti partitione quis partiri voluerit: inueniet quod eorum ad que naturali calle peruenitur: quędam sunt accidentia quę ante partum contingunt: ut loqui de parentibus Quędam autem eorum sunt accidentia quę ante partum et post partum accidunt ut sermocinari de fratribus. At illa quę ipsa eadem</p>
</section>