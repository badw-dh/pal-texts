<section class="txtsrc"><h3 id=".37">laribus qualitatibus anni conuenientibus</h3>
<p>ILlorum quidem quę huic rei necessaria sunt hęc prędicta nos enarrasse et vnius cuiusque signi naturales proprietates particulares ex hoc quod anni qualitatibus conuenit: ac vniuscuiusque stellarum proprietates ostendisse conueniens est. Erraticarum igitur stellarum similitudinem et non erraticarum quarum complexiones erraticarum complexionibus assimilantur cum aere et ventis scilicet cum sol in eis fuerit necnon omnium signorum cum ventis et temporibus similitudinem in premissis ostendimus. Restat itaque particulares eorum naturas assignare. ¶ Arietis ergo signi naturam generaliter propter ęquinoctium in ipo contingens tonitrua et coruscationes adducit. Sed natura suarum partium in augmento et diminutione ex proprietatibus stellarum non erraticarum que in eo sunt deprehenditur: huius namque signi principia: pluuias et ventos efficiunt: eiusque medietas temperate complexionis existit. Extrema vero pars eiusdem comburit et mortalitatem generat. At ipsarum illa que sunt septentrionalia: calefaciunt et destruunt. quę autem sunt meridiana congelant et infrigidant. ¶ Cancri vero signum vniuersaliter vtramque complexionem significat: sed tamen ad caloris significationem procliuius est. Ac suarum initia partium maxime autem quę circa pliades sunt: terremotus ventos et nebulas faciunt: eiusdem vero medietas humectat et infrigidat. Quod autem circa aldebaran in eius extremo ponitur est igneum et coruscationes et fulgura gignit. Ipsarum vero quę septentrionales sunt temperate complexionis existunt: et que sunt meridionales instabilitatem et motus inordinatos faciunt. ¶ Signum autem geminorum</p>
</section>