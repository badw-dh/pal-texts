<section class="txtsrc"><p>nientem. Si autem horum contrarium fuerit: vt luminaria scilicet sint cursu vacua et a nullis stellis circundata: parentum declinationem ac vilitatem significabunt. Maxime vero si positio veneris et saturni fuerit inconueniens: quod si planetę ex eorum haiç non existentes ea circundent. Quemadmodum contingit cum mars post solem: saturnus vero post lunam ascenderit: nec etiam loca fortunarum respectu luminarium conuenientia fuerint: nec ex eorum haiç: miseram vitam parentum et ipsorum esse destructionem: nobis ex hoc significare non disconuenit. Si autem pars fortunium significans: cuius mentionem faciemus: stellis solem vel lunam circundantibus: apta conuenientia coueniens fuerit in natiuitatibus parentum substantia saluabitur: atque durabit. Quod si pars fortunium significans non extiterit: velud diximus. Aut si horum contrarium fuerit: nec fortune circundederint luminaria: vel si circundantes fuerit infortune: non proficiet parentum possessio sed nocebit. Longitudinem autem vite parentum: eiusque breuitatem ex stellarum societatibus in figuris considerabimus. ¶ De patris igitur vita dicamus. Cunque iupiter et venus in figura quolibet modo soli vel saturno associantur. Aut cum iupiter item veneri associatur: fueritque solis et saturni apta societas: vel si coniuncti aut in trino vel sextili aspectu fuerint et vterque fortis: longam patris vitam ex hoc annunciabimus. Si vero fortes non fuerint: non erit hoc ita: pręter quod vite breuitatem veraciter non significabunt: hoc autem si non sic euenerit: sed supra solem vel saturnum mars eleuatus fuerit aut si sequatur eos: nec soli saturnus conueniens fuerit sed in eius aspectu .4. vel per diametrum opposito: vel si vterque fuerit ab angulo remotus: patris debilitas significabitur. At si in angulis vel in locis ad angulos ascendentibus fuerint: breuem vitam parentum aut nocumentum</p>
</section>