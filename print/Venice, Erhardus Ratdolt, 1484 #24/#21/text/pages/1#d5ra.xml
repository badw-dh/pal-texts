<section class="txtsrc"><p>mus et ab ascendente inchoando illius numeri quantitatem secundum signorum successionem computauerimus. Hoc itaque modo partis locum addiscemus. Quod iccirco facimus vt solis qualitas respectu ascendentis sit velud qualitas lunę aspectu partis fortunę. Erit enim fortunę pars quasi ascendens lunę. Hanc autem eandem rationem imitari videntur qui dicunt quod in nocturnis natiuitatibus: vt a luna in solem enumeremus oportet. Dende ab ascendente initiando eiusdem numeri quantitatem in contrarium eius quod prędiximus id est secundum ordinatam signorum antecedentiam computemus. Quod cum fecerimus idem partis fortunę locus qui nobis exierat: secundum modum apparebit: et eadem erit societatis figurę qualitas. ¶ Conuenit etiam vt ex his in die solem: si fuerit loco alhileg primitus eligamus: sin autem lunam: quam si nequiuerimus eligere stellamquę maiores auctoritates habuerit in dispositione loci solis: et loci precedentis coniunctionis: necnon et ascendentis eligemus id est stella que habuerit ex .5. potestatibus per quas dispositio consistit .3. vel plures auctoritates in aliquo locorum prędictorum est eligenda. Quod si non contigerit: ascendentis gradum accipiemus. ¶ In nocte vero conuenit vt lunam primitus eligamus: postea solem. Deinde stellam quę maiores auctoritates habuerit in dispositione loci lunę: ac loci pręcedentis preuentionis: locique partis fortunę Cum autem hoc non euenerit dominium si natiuitatem coniunctio precessit accipiemus ascendens. Si autem pręuentio precesserit fortunę partem: quod si fuerint vtraque luminaria: et qui secundum conueniens alahiç dispositor fuerit in locis alhileg: conuenit vt ex luminaribus: illud quod loco maioris et fortioris potestatis fuerit: sumamus. dispositorem autem eligere super luminaria nullatenus</p>
</section>