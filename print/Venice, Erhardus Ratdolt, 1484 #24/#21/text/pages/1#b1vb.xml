<section class="txtsrc"><p>et hiemalia et quia iterum figurarum affinitas quę fit ex oppositione non est conueniens et infortuna. ¶ At quia iupiter complexionis est tem peratę: et sub saturni sphęra fertur: duo signa quę capricornum sequuntur: et aquarium: et sunt sagictarius et pisces: ei sunt attributa: eo quod ventos procreant: et res oriri compellunt: suntque a domibus luminarium in longitudine trina: et quę est conueniens et fortunij: ¶ Post hęc autem quia mars naturaliter desiccat: et eius sphęra sub iouis sphęra voluitur: duo signa quę post iouis hospitia locantur ei dedere: et sunt aries et scorpius quorum longitudo a luminarium dominbus est tetragona sicut caliditati destructorie et contradictorie conuenit: quę naturę martis assimilatur. ¶ Ueneris autem stellę quia complexionis est temperatę et sub martis sphera circumuoluitur: duo signa que martis habitacula sequuntur: sunt attributa eo quod res oriri faciunt et sunt taurus ac libra: quorum longitudo a domibus luminarium: est sextilis: quę est longitudo similitudinis: et conuenientię: et quia venus etiam inuenitur duarum partium plusquam duobus signis elongatur a sole. ¶ Item quoniam ex erraticis stellis mercurius remanserat qui in neutra duarum partium a sole vnquam plusquam per vnius signi spatium elongatur: et sub alijs stellis vehitur: data sunt ei duo signa residua: quę post luminarium loca locantur et sunt gemini ac virgo.</p>
<h3 id=".20"><a class="local" href="#.20" title="anchor"></a><span class="txt">⟨.20⟩</span> ¶ Capitulum .19. in triplicitatibus et earum dominis.</h3>
<p>TRiplicitatum affinitates cum planetis sunt heę. Quoniam igitur ęquilateri trianguli figura in semet est ęqua et conueniens: et quia 3. circuli sunt terminati</p>
</section>