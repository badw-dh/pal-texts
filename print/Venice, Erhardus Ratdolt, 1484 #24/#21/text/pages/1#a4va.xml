<section class="txtsrc"><p>In bestiarum quoque conceptionibus: ac plantarum plantationibus lunę figuras que secundum sui luminis quantitatem formantur obseruant: et quid agam: Neminem vidimus qui hoc vnquam denegaret vel qui diceret eam nec proficere necesse posse. Quidam vero sunt qui ad indiuiduorum prognosticationes in propera complexione neminem posse peruenire iudicant ut in augmento vel diminutione caloris vel frigoris: et similiter in propera cuiusque rei complexione: opinantur etiam esse multa: a quibus nemo sibi precauere possit. At si planum est quod cum nostra nos infrigidamus corpora ante caloris generalis aduentum: minus caloris nobis incumbat: Idem nos in rebus indiuiduis facere possumus que calores augmentant: vt eas scilicet ad intemperiem conuertamus: nisi qua huius deceptionis occasione indiuiduorum rerum grauis est prognosticatio: et quia perpauci eam in vsu habent: adeo quod fere est occasio: ut alia nullatenus credantur. Res enim vires contrarietatis habentes: absque rebus per quarum vires prognosticamur non leuiter inueniuntur: ideoque in maiori parte non reperiuntur perfecte. Quapropter cum naturę primę super absque prohibente sint vincentes putauerunt quod ipse facerent quicquid est ineuitabiliter: et ita quod prohiberi nequeat. Et ut mihi videtur idem in ipsa eadem prognosticatione putauerunt. At licet contingeret quod in maiori parte prognosticatio falleret: esset tamen conueniens ut eam subtiliter inuestigaremus: eo quod ei veritatis aliquid inest: velut in scientia que salutem conseruare demonstrat: licet non omnium hominum salutis sit occasio: cum sit tamen quorundam quod licet sit modicum: et tamen appetendum atque diligendum: et hoc in eo magnum fore proficuum existimare debemus. Patet etiam quod huius operis vires ideo maximas egiptii monstrauerant: quoniam in omnibus libris medendi scientiam stellarum prognosticationibus coniunxerunt. propterea quod hec huiusmodi fore cognouere: nec in eadem hora illa insimul coniungerent ut incan</p>
</section>