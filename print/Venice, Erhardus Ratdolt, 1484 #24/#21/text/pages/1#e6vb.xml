<section class="txtsrc"><p>luna vero in feminino: et eorum alter in angulis fuerit: natus erit homo solius regiminis et interfector. Quod si cum hęc circundantes stellę: in angulis non appareant nec eis testificentur: erit natus magni nominis tantum et eius valitudo velut illius qui vni parti dominabitur apparebit: seu velut dominium baiuli: seu dominium exercitus: et non ut dominium alcaidis qui toti regno disponit. At si non luminaria: sed quamplures illarum stellarum circundatricum in angulis extiterint: vel cum eis in figura societatem habuerint: non erit tante valitudinis nec etiam magni nominis et ignorabitur. In disponendo tamen ciuitatibus preualebit: et in rebus dispositionis vitę mediocris erit. Si autem stellę quę luminaria circundederint nullam cum angulis similitudinem habuerint: natus in suis operibus: miser: et infelix apparebit. Quod si luminaria nec in angulis nec in signis masculinis extiterint: nec ea etiam fortunę circundederint: erit in extremo miserie et inprosperitatis. Uia igitur qua in harum rerum inuestigatione est incedendum: est hęc quam in augmento valitudinis: ac diminutione monstrauimus. Quamplures autem qualitates quę sunt inter augmentum et diminutionem per ea quę in illa specie particularis alterationis inuenta sunt: quam habent luminaria et stellę quę ea circumdederint et quę circumdantibus disposuerint nos obseruare debemus. Nam cum dispositrices domine haiç: vel fortunę fuerint: natus in valitudine magis durabit. Si autem contrarię haiç dominentur: aut sint infortunę eius valitudo debilis apparebit et leuiter transibit. Res vero futurę valitudinis ex proprijs stellarum qualitatibus quę luminaria circundant sunt obseruandę. Cum huius etenim rei dispositor saturnus fuerit:</p>
</section>