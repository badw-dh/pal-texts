<section class="txtsrc"><p>anima qualitates differentes sortientur nascentes secundum regionum in quibus nascuntur differentias. Cibi quoque atque mores diuersi eorum indiuiduas alterationes futuras vtcumque iuuabunt. At cum omnia nequaquam occasionibus que in aere se concordauerint licet magna sit vis aeris qui in esse harum rerum secundum quod sunt grandis est magni iuuaminis occasio si ab eis non iuuantur hii qui per superorum solummodo motus prognosticantur: et qui per eos tantum. id quod perfecte scire nequęunt inuestigant quandoque fallentur Quoniam igitur hęc ita est: non quia quandoque in ea fallimur: tota vilipendenda est et destruenda hęc scientia: sicut nautarum solertia: qui nauigando frequenter extant: a nobis nec vilipenditur nec repudiatur: sed in ea magis attenti atque solliciti manere debemus. Pollicentur namque nobis ardua atque inestimabilia. et id etiam quod ex ea attendere possibile est non dubitemus. Item non conuenit ut per eam omnia: sed solum inuestigando inuestigemus: Necessarium quoque dicimus ut earum materias deprehendamus: nec quod non est idoneum interponamus: sicut enim medicos cum infirmitatum occasiones: infirmorum qualitates querunt non reprehendimus sic nobis molestum esse non debet materias et regiones. et cibosque et omnia quę preterita sunt accidentia inuestigare.</p>
<h3 id=".4"><a class="local" href="#.4" title="anchor"></a><span class="txt">⟨.4⟩</span> ¶ Capitulum .3. ad demonstrandam huius operis vtilitatem.</h3>
<p>QUaliter stellarum prognosticationes deprehendantur: et quod ea solummodo accidentia que corpori globum terre <span data-on="n7"></span>circundanti<span class="idlight note" data-off="n7"><a aria-label="7" class="note txt" href="#n7"></a><small class="note" data-sign="7" id="n7"> cirundanti <i class="txt">ed.</i></small></span> et que horum occasione hominibus accidunt: innotescant et quod hęc hominum accidentia corpori et animę eorumque viribus nec non et operibus que a primis vsque ad extremos operati sunt annos: sint pertinentia. et quę sint que extrinsecus accidunt que predictis naturaliter et ineuitabiliter adherent: vult quedam amoris connexio quę est inter corpus et substautiam nec non et eius sociam</p>
</section>