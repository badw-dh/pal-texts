<section class="txtsrc"><p>te viaque veraci procedat. Modum tamen ad hanc perueniendi scientiam: modo quam ad alteram peruenitur: que semper unius eiusdemque modi est assimilare non velit. hanc etenim postponet et abnegabit scientiam si assimilet. Breuis enim mora accidentium meteriei in qua hęc versatur scientia. est huius scientię secundę mutationis occasio Hęc namque materia numquam in eodem statu perseuerat: ideo perfectam istius scientie cognitionem grauiter quis attingit. Ob hoc tamen a nullo pigricie causa postponenda est: quin ex ea sciri quod possibile est scire nitatur. Planum quidem est: illud quod nos ambit: plurimum accidentium et mutationum in hoc mundo contingentium occasionem existere. Quoniam autem multorum est ad inuestigandum difficilia vilipendere: quidam mentis cęcitate animique imperitia: primam scientie partem accusantes postponebant: quidam vero secundam. Occasio quidem illos ad hec ita distrahens forsitan hęc est. <span data-on="n1"></span>Quia<note>(DJ)</note><span class="idlight note" data-off="n1"><a aria-label="1" class="note txt" href="#n1"></a><small class="note" data-sign="1" id="n1"> Qui <i class="txt">ed.</i></small></span> vel sunt vt quidam qui quod predifficultate nimia scire nequeunt: alios scire posse nequaquam extimant: vel forsan velut hi qui licet scire valeant repudiant: eo quod leuiter a memoria diffluat. His itaque de causis hanc vilipendentes scientiam pro nihilo reputabant. Nos vero, priusquam huius scientie particularia manifestemus: breuiter probare nitemur: quid in hac habetur: quidque sciri potest de prognosticationis scientia: quisve sequatur fructus: et ex his duobus incipiemus explanare quantum sit: ad quod ex hac scientia pertingere possumus</p>
<h3 id=".3"><a class="local" href="#.3" title="anchor"></a><span class="txt">⟨.3⟩</span> ¶ Capitulum secundum Qualiter ad prognosticabilem scientiam iudiciorum astrorum possumus. peruenire. et quantum est. quod ex ea sciri potest</h3>
<p>Vim aliquam in materia alahir existere que ad terrenas <span data-on="n2"></span>res<span class="idlight note" data-off="n2"><a aria-label="2" class="note txt" href="#n2"></a><small class="note" data-sign="2" id="n2"> es <i class="txt">ed.</i></small></span> vsque perueniens eas mutare compellat immo cogat easdemque res item naturaliter mutabilitatem suscipere ex</p>
</section>