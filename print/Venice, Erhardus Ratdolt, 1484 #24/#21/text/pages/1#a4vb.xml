<section class="txtsrc"><p>tationes et medicinas facerent: ad delendum impedimenta presentia siue futura: generalia seu particularia per corpus circumdans accidentia: nisi quoniam opinati sunt quod inde prouentura nec mutentur nec conuertantur. Quapropter id quod huic naturę et que eum sequuntur contradicendi vim habent: in ordine secundo posuere in virtute et posse: et vires vtilitatis eius operis viribus prognosticatione coniunxere: in libris qui ostensores medicinę nuncupantur: eo scilicet ut existentium complexionum qualitates per stellas deprehenderent: necnon et accidentia que per corpus circumdans sunt euentura: eorumque occasiones et ut fortes etiam essent in istarum scientia rerum ac in doctrina curandi curabilia in maiori parte: eo quod esse nequaquam est possibile ut omnia corpora infirmitatesque eiusdem modi sint qualitatis in temperie: et ut per medicinam et per res vnicuique corpori conuenientes et non conuenientes in futurarum infirmitatum custodia fortiores existerent: nec non et ut his que iam euenerunt medicamine in quo nec imperfectio nec vlla sit deceptio mederentur: et ut ex hoc ad summam perfectionem ad quam aliquis attingere possit attingerent. Hęc igitur in generaliter dicendo premittendum erat. Consequenter vero dicenda modo prosequamur introductorio: Eaque opera prius manifestabimus: quibus rerum cęlestium alterationes proprie contingunt. et hoc antiquorum experimentis ordine naturali dispositis exequemur: et ex his primum erraticarum stellarum atque luminum opera pertractabimus deo volente.</p>
<h3 id=".5"><a class="local" href="#.5" title="anchor"></a><span class="txt">⟨.5⟩</span> ¶ Capitulum .4. in fortitudinibus luminarium et erraticarum stellarum.</h3>
<p>MAnifestum e quidem quod substantię Solis opus est calefacere: modicunque desiccare cuius operis sensus proprie ipse cęteris operibus aptior est: eiusque scientia leuior propter magnam</p>
</section>