<section class="txtsrc"><p>dum est. Legitia virorum et mulierum contraiugia quemadmodum subiungitur: nos obseuatur conuenit. In masculorum itaque coniugijs lunares qualitates hora natiuitatis viri nos subtiliter inspicere non est inconueniens. Primitus etenim obseruandum est. Si in altera duarum quartarum orientalium luna permaneat. tunc etenim in iuuentute matrimonium faciet: vel post suorum annorum prolenitudinem iuuenculam in vxorem accipiet Si autem in altera duarum occidentalium extiterit: tarde vxorabitur. vel sibi vetulam subartabit. Quod si sub radijs fuerit: et in figura cum saturno societatem habuerit: nunquam vxorabitur. Post hoc autem obseruabimus: si in vnius figurę signo luna fuerit: vel si ad vnum solum planetam ictisal habuerit vni soli copulabitur. Sed si in signo duum corporum vel multarum figurarum permanserit. et in eodem signo plusquam ad vnum planetam ictisal habuerit sibi quamplures desponsabit. At si planetę cum quibus ex coniunctione vel aspectu ictisal habuerit fortunę fuerint: sue sponse conuenientes erunt et aptę. Si autem infortunę fuerint: erit contrarium. Nam si ad saturnum ictisal habuerit: erit eius vxor laboriosa: et ipsius qualitates erunt ferales. Si vero ad iouem ictisal habuerit: conueniens erit et idonea docta dispositione. At si ad martem: animosa erit et indomita. Et si ad venerem: erit formosa: valdeque iocosa. Si autem ad mercurium: erit boni intellectus. Item si cum ioue vel saturno seu mercurio venus extiterit: in his quę ad vitam perinent ei satis proderit. Ipsum etiam et filios multum amabit. Sed si cum marte fuerit <span data-on="n95"></span>erit<span class="idlight note" data-off="n95"><a aria-label="95" class="note txt" href="#n95"></a><small class="note" data-sign="95" id="n95"> rit <i class="txt">ed.</i></small></span> deuastatrix ac instabilis et non intelligens.</p>
</section>