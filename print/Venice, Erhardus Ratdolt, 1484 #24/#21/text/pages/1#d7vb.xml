<section class="txtsrc"><p>uiter et absolute ex eorum modis enuntiari potest: est id quod subiungitur. Primum ergo quod in stellis dicimus est quod cum saturnus orientalis extiterit: subaudi et fuerit dispositor solus: erit natura in figura mellini coloris: mediocrisque crassitudinis: pili eius erunt nigri: capillique capitis crispi pectorisque pili spissi: oculi mediocres: corpus temperate magnitudinis: et super ipsius complexionem vincet frigiditas et humiditas. Cunque fuerit occidentalis erit natus subniger macilentus: parui corporis: planos et raros habens capillos apte coadunationis: oculi eius nigri: et in ipsius complexione vincet siccitas. Cum iupiter autem domins dispositionis locorum prędictorum extiterit et orientalis fuerit: erit natus albi coloris et conuenientis: mediocrisque capillature. Oculi eius mediocres: apte stature: quantitatisque moderare. In eius complexione calor et humiditas pręualebunt. Sed si fuerit occidentalis erit albus pręter quod non adeo erit apte albedinis <span data-on="n84"></span>sicut<span class="idlight note" data-off="n84"><a aria-label="84" class="note txt" href="#n84"></a><small class="note" data-sign="84" id="n84"> sut <i class="txt">ed.</i></small></span> supra diximus: erunt etiam illius capilli plani et ex anteriori parte caluus: oculi mediocres: et ipse corporis mediocris: vincet in istius complexione humiditas. Cunque mars orientalis extiterit albedinis et rubedinis erit eius forma: particeps bone quantitatis et idonee carneitatis: oculi eius varij: capilli spissi et mediocres: in ipsius complexione pręualebunt calor et siccitas. Si occidentalis autem extiterit: natus tantum rubei coloris erit: et moderate quantitatis corporis: paruos habens oculos: et raros ac planos capillos: ac flauos: vincet in eius complexione siccitas. Ueneris quidem opera iouis operibus assimilantur: pręter quod ea quę per ipsum contingunt pulchriora sunt et magis recipiuntur: eiusque pulchritudo mulierum pulchritudini ma</p></section>