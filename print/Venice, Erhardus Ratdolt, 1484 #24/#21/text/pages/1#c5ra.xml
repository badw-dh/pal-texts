<section class="txtsrc"><p>virides <span data-on="n60"></span>fuerint<span class="idlight note" data-off="n60"><a aria-label="60" class="note txt" href="#n60"></a><small class="note" data-sign="60" id="n60"> fueriut <i class="txt">ed.</i></small></span>: ea quę saturni naturam imitari diximus significabunt: et cum alibi fuerint: ea quę sunt ex natura iouis significare dicuntur. quod si ad rubedinem declinauerint designabunt ea: quę sunt ex natura martis: et si aurei coloris extiterint: ea quę veneris naturam sequuntur indicabunt. At si diuersorum colorum fuerint significabunt ea quę sunt ex natura mercurij. Si autem color ille totum corpus luminaris vel eorum qui circa ipsum sunt amplexabitur: in maiori parte regionum futurum accidet: sed si quamlibet vnam partem luminaris vel eorum quę circa ipsum sunt occupauerit in ea parte solummodo quę est in directo partis illius in qua ille color apparuerit futurum eueniet. Item conuenit ut caudatas stellas quę hora eclipsis vel alius temporis apparuerint obseruemus. necnon et alia futura vniuersalia ut sunt illa quę vocantur aleisi abbocat halhaueni et his similia. Quarum naturę martialibus et mercurialibus naturis quas prediximus assimilantur: qui pręlia combustiones et qualitates quę res moueri faciunt et accidentia quę propter eas accidunt operantur: loca etiam in quibus futura contingent ex eorum locis in circulo signorum et ex locis quę sunt in directo stellę caudatę cognoscemus. Speciem quoque significati futuri et eius subiectum genus ex forma illius accidentis quod tunc apparebit depręhendemus. Ex quantitate vero temporis illius accidentis quod tunc apparet futuri sciemus spatium Ex earum etiam affinitate cum sole quota hora futurum incipiat indicabitur. Nam cum mane magis apparebunt subito futurum eorum eueniet: et cum magis in vespere futurum earum tarde continget.</p>
<h3 id=".36"><a class="local" href="#.36" title="anchor"></a><span class="txt">⟨.36⟩</span> ¶ Capitulum .10. in anni principio.</h3> </section>