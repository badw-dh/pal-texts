<section class="txtsrc"><p>atque saturnum. iouem etiam ac martem masculinos. Mercurium vero quoniam siccitatem et humiditatem: equaliter operatur: inutroque genere societatem habere dixerunt. ¶ Aiunt etiam planetas ut ita dicam masculiniçare et foeminiçare secundum figuras que in sui cum sole collatione formantur. Nam cum ipsi solem precedentes orientales existunt masculini. cum vero solem sequentes occidentales fuerint feminini dicuntur. Idem etiam per figuras quas in orionte formant habere probantur. Cum enim in locis fuerint que sunt ab oriente vsque ad cęli medium: vel ab occidente vsque ad oppositum medij cęli sub terra: sunt masculini: eo quod cum sunt orientales ea morantur in parte: a qua procedit ventus qui vocatur assabe. In duabus autem quartis residuis sunt foeminini: ob hoc quoniam partem illam optinent vnde procedit adabor.</p>
<h3 id=".8"><a class="local" href="#.8" title="anchor"></a><span class="txt">⟨.8⟩</span> ¶ Capitulum .7. in diurnis et nocturnis.</h3>
<p>QUoniam item duo sunt spatia ex quibus tempus efficiter: Quorum alterum dies est. qui proprięmasculiniçat proper calorem eiusquam vim efficacem atque mouentem. Alterum vero nox est qui feminiçat propter illius humiditatem atque quietem: Lunam ac venerem nocturnas solem autem et iouem diurnos esse dixere. Mercurium vero velut prediximus vtrisque socium fecere et eum in oriente diurnum in occiden te vero nocturnum esse rettulere. Infortunam autem vtramque super hos duos modos diuisere preter quod hoc non naturaliter sed per contrarium fecerunt. Nam cum res consimiles rebus quarum complexio idonea est commiscentur earum valitudines meliorantur. Cum autem res dissimiles commiscentur rebus destruentibus minuetur eorum nocumentum. ob hoc ergo saturnum qui infrigidas calori diei. martem vero qui desiccant humori noctis assimilauere ideo scilicet quod vterque istorum causa eius temperabitur complexio qualitati temperate complexionis assimilabitur.</p>
</section>