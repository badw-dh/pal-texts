<section class="txtsrc"><p>tur. Saturnus quidem et mercurius eorum societatem et commixtionem in rebus vitę: necnon dare et accipere ac mercari: et horum similia significabunt. Per iouem quoque et martem: diuitiarum occasione vel quolibet dominio vel dispositione: societas et amor inter eos procreabitur. Per iouem autem et venerem causa mulierum: vel diuini causa seruitij: aut per domos orationis: vel ex prophetijs: seu ex his similibus se inuicem adamabunt. ¶ Iupiter et et mercurius: occasione dialeticę scientiarum et prophetię: spontaneam societatem indicabunt. ¶ Mars autem et venus (vt ita dicam) ex drueria vel adulterio seu fornicatone: aut sodomitico scelere eos pariter associabunt pręter quod hic breuem: quia vnus eorum est fortuna et alter infortuna durabilitatem habebunt. Mars quidem et mercurius inimicitias et deceptiones ac rixas inter eos occasione incantationum et nigromantię significabunt ¶ Uenus autem et mercurius in vitę rebus magisterij: vel musicę seu librorum seu mulierum causa societatem inter ipsos adducent. ¶ Augmentum autem et diminutionem in communis amicitię et inimicitię vigore: ex qualitatibus locorum in quibus respectu .4. locorum primorum quorum est dominium et planetas existunt: nos scire conuenit. nam si in angulis vel cum parte fortunę seu cum luminaribus fuerint: erit id quod significabunt planius et apertius. Si autem ab eis longe remoti manserint: nequaquam apparebit. Eius autem valitudines et nocumenta secundum proprietatem conuenientis vel inconuenientis qualitatis stellarum pręfata loca respitientium deprehenduntur. ¶ Tractare vero de seruis in dilectione vel abhorritione suorum dominorum erga ipsos: ex signo proprie quod infortunis loco fuerit ex naturali similitudine quam ad inuicem habent planetę qui locum illum in ipsa natiuitatis hora respexerit: vel qui in ipso eodemque loco seu in eius opponito fuerit: indicabunt</p>
</section>