<section class="txtsrc"><p>conuenit: nisi cum loco maioris et fortioris dignitatis fuerit: habens in dispositione secundum duo alahiç auctoritates. ¶ Cunque potuerit alhileg duas eius species nobis obseruare conueniet. Quarum altera est secundum signorum successionem solummodo. Altera vero et secundum eorundem successionem et in successionis contrarium. Illam quę est solummodo secundum successionem in qualitate: quę radiorum proiectio nuncupatur: nos obseruare conuenit: que tunc esse dicitur cum alhileg in locis orientalibus id est a cęli medio vsque ad ascendens fuerit. Illam vero quę secundum successionem et in successionis contrarium existit ea in qualitate quę grece vtine appellatur: considerabimus. Hec quidem est: cum alhileg in loco recedente a cęli medio fuerit: et cum taliter ista fore percipientur gradus interitum significantes secundum alhileg quę est in specie quem secundum signorum accidentia inuenerimus: erit gradus occidens: eo solummodo quod ipse vitę dominium occultat: secundum stellarum gradus ipsi eidem alhileg quę sic inuenta fuerit applicantium aut eidem testificantium: ob hoc scilicet quod ipse collectis numeris superaddunt et minuunt vsque ad horam qua ceciderit alhileg: preter quod non occident eo quod ad locum hyleg ipse non eunt: sed ipsa vadit ad earum loca. At illę quę semper addunt fortunę: que vero minuunt infortunę dicuntur. Mercurius iterum erit cum stellis quibus associabitur in figura. ¶ Numerus autem augmenti vel diminutionis ex locis graduum vniuscuiusque eorum depręhendetur: Ipse etenim secundum numerum temporum horarum quem vnusquisque gradus eorum habuerit: inuenietur. Nam cum tempus diurnum fuerit: tempora diurnalium horarum attribuemus. Cunque nocturnum extiterit: tempora nocturnalium horarum secundum quorum quantitatem erit numerus annorum perfectorum. Quod intelligendum est esse dictum cum in ascendente fuerint. post hoc secundum ipsius elongationem ab</p>
</section>