<section class="txtsrc"><p>Si autem quarundam figurarum predicta hęc qualitas extiterit: cum hoc etiam in veneris actibus iupiter conuersabitur: sunt quidem hę figurę principia leonis et arietis: necnon quod grecę simile litterę .l. vocatur: et hęc est eius forma λ cuius vna stellarum aldebaran appellatur: est etiam illud quod gręcę vocatur calcas: et est finis leonis: facies quoque capricorni inter easdem figuras numeratur. At si hęc qualitas in duobus primis angulis qui sunt orientalis et meridianus inuenta fuerit: erit in suis operibus manifestus: et ea in locis in quibus homines in vnum conueniunt reuelabit. Si autem in vltimis angulis qui sunt occidentalis et septentrionalis fuerit: erit eunuchus: et varias calamus: distinguet voces: aut erit sterilis vel sine virge foramine. Sed si cum hoc in eis mars fuerit si masculus extiterit: eius virga cum testiculis abscidetur. et si fuerit femina: valde profunda erunt eius muliebria. In masculinis vero natiuitatibus natorum qualitates in venereis actibus ex marte generaliter nos inuestigare conuenit hocmodo. Cum igitur a venere vel saturno separatus eique iupiter testificatur: natus in coitu erit mitis et non inmundus: nec veneri nisi solummodo a natura coactus militabit. Si autem cum solo saturno fuerit a venere prolongabitur: et in hoc erit piger et frigidus. Quod si veneri et ioui in figura associetur leuiter ad ista promouebitur: et magnam inde voluntatem habebit: semetipsum tamen inde redarguet: et cohercebit a turpibus etiam immundis sibi multum cauebit. At si cum sola venere vel cum ioue solo absque saturni aspectu fuerit: magnam stupri voluntatem habere dicitur: et delitiose viuere cupiet Sed si alter eorum <span data-on="n96"></span>vespertinalis<span class="idlight note" data-off="n96"><a aria-label="96" class="note txt" href="#n96"></a><small class="note" data-sign="96" id="n96"> verespertinalis <i class="txt">ed.</i></small></span>: alter vero matutinalis fuerit: natus cum viris ac mulieribus coire desiderabit: nec minus in vnoquamque in alio solicitabitur. Et si vterque fuerit vespertinalis: in mulieribus tantum veneri</p>
</section>