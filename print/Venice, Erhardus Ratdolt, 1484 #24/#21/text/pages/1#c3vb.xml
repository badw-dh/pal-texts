<section class="txtsrc"><p>¶ Saturnus itaque cum solus fuerit dispositionis dominus ipse generaliter erit occasio destructionis ex frigore contingentis opus autem eius particulare est. quod cum in hominibus futura contingent longas generabit infirmitates: et ptisin ac nocumenta que proueniunt ex humoribus et ex humorum collectionibus: febres quartanas: fugas: stupores: anxietates: tristitias: timores: et mortem. Maxime autem in his qui iam in annos ingressi sunt: sed cum in animalibus quibus homines nimis vtuntur: futura contigerint: erit impedimentum ex eorum paucitate: et in his que tunc inueniuntur: egritudines: et corporum detrimenta contingent. In homibus etiam qui eis vtuntur infirmitates infirmitatibus illorum consimiles aduenient et morientur. Si autem in aeris qualitatibus acciderint: erit frigus maximum cum glatie et nebulis: eruntque in aere detrimenta: qualitatesque mortifere: inspissabitur nubibus et obscurabitur niues ac ventorum flatus inconuenientes et destructores erunt. ex quibus quamplures bestię quę nocebunt hominibus procreabuntur At in mari ac in fluminibus hiemalis aer et submersiones nauium communiter contingent In eis iter agere difficiliter accidet: piscium erunt paucitates atque destructiones In mari vero diminutiones et augmenta proprie contingent. In fluminibus autem proprie inundationes maxime: et aquarum detrimenta. In terrarum quoque fructibus euenient diminutiones paucitates ac detrimenta: et maxime in his quibus homines opus habent necessario: erunt autem eorum detrimenta per vermes qui creantur in oleribus vel per locustas: aut per submersiones vel per pluuiarum superhabundantiam: siue per frigus siue per horum similia ita quod ex hoc quandoque caristia proueniet cu</p>
</section>