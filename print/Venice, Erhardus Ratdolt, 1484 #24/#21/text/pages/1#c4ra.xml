<section class="txtsrc"><p>ius occasione morientur homines. ¶ Iupiter autem cum solus fuerit dominus dispositionis: res generaliter augmentabit: cuius opus proprium in hominibus: est graduum sublimitas: statusque melioratio: apta carneitas: salutis ac securitatis qualitas augmentum etiam rerum quibus opus habent homines: corporum et animarum habitudo conueniens: remunerationes et regum premia: augmenta quoque rerum regalium: fama nominis atque magnanimitas et generaliter est occasio fortune. In bestiis autem quibus homines frequenter vtuntur: satis augmentabuntur: ille vero quę his sunt contrarie morientur et anihilabuntur: sed aer temperabitur: eritque salutifer ac multorum ventorum humidorum: terrę fructus augmentabit: salubres erunt maris nauigationes: et fluminum inundationes temperate: fructus quoque multi et his similia. ¶ Mars vero cum solus fuerit dispositionis dominus: erit occasio detrimenti prouenientis ex siccitate generaliter. Eius autem opera particularia in hominibus sunt bellicationes et guerrę multę inter eiusdem generis viros: deprędationes seruitutes ire regum: et turbationes hominum generaliter Quibusdam etiam hominibus continget propter hoc: mors repentina: egritudines cum febribus: tertiane febres empissis: ac mors festina. Maxime autem his qui circa annorum iuuentutis extremitatem versantur. similiter etiam irascentur quidam et ab hominibus paruipendentur: illicita committent: legem transgredientur combustiones etiam: virorum interfectiones: rapinas: ac viarum abscisiones patientur. In aere vero fiet calor maximus et ventus calidus atque peremptorius corporum dissolutor fulgura: pluuiarumque paucitates. In mari quoque subite submersiones nauium per</p>
</section>