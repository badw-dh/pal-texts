<section class="txtsrc"><p>falletur: miser: continget ei alantusimus diuinis adherebit: impetuosus erit: amare animę: cum sit stultus: sapientem se putabit: superbus: perturbator: in alterius seruitute semetipsum collocabit: motus erit inordinati: verbosus bone memorie: homo doctrinę: et appetitus rigidi. ¶ Quod si mars animę dispositioni solus dominetur: et laudabilis qualitatis existat: natus erit fortissimus: et potens: iracundus: armorum appetitor: animosus: ponet animam suam in mortis periculo: nulli se humiliabit: destructor: in suis confidet viribus: primus in bello: vilipendet omnia: violentiam hominibus ingerit: et erit homo regiminis. At si hęc eadem stella fuerit in istorum quę prediximus contrarium: natus erit tediosus: blasphemator: sanguinis effusor: contrarietatum amator: consumptor: garrulus: stultus: superbus: deprędator: in ipsius maleficijs inordinatus: deinceps consanguineos abhorrebit et deum ignorabit. ¶ Si vero similis veneri fuerit et idoneę qualitatis extiterit: natus erit alacer: et bene morigeratus suos amabit socios: mollis vitę: iocosus bonus homo: apte <span data-on="n89"></span>complexionis<span class="idlight note" data-off="n89"><a aria-label="89" class="note txt" href="#n89"></a><small class="note" data-sign="89" id="n89"> compelxionis <i class="txt">ed.</i></small></span> et formę: amabit saltationes: procus: homo diuitiarum et quietis: vir leuis in coitu: ei tamen inde continget bene. sibique precauebit: sapiens: verecundus: et cognitor: item libenter habebit rem cum viris: et mulieribus: erit etiam deuastator: leuis iracundię et çelotipus. Quod si hęc eadem stella in prędicti contrarium conuersabitur: natus multus ac superfluus erit in coitu: diuersarumque qualitatum omnes vilipendet: <span data-on="n90"></span>delinquens<span class="idlight note" data-off="n90"><a aria-label="90" class="note txt" href="#n90"></a><small class="note" data-sign="90" id="n90"> delinqnens <i class="txt">ed.</i></small></span> erit: blasphemator: mendax: proditor: suos et alienos decipiens: appetitus festini: fastidiosus: coniugatarum et virginum corruptor: versutus acutus: inordinatus: deceptor: peierabit: ideoque in ruborem: et verecundiam subito cadet: insensatus: semetipsum fortassis adornare</p>
</section>