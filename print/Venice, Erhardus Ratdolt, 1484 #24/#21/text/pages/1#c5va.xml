<section class="txtsrc"><p>et quę futura sunt in eo seminari incipiunt hiemale vero tempus solstitiale propter hoc initium constituitur quia post dierum curtationem in ipso incipit eorum dierum elongatio: et quod magis esse conueniens naturalique rationi proprius in obseruatione rerum anni deprehendimus est istorum .4. principiorum obseruatio nec non coniunctionum et preuentionum solis et lunę quę prędicta tempora pręcedentes prope ipsa fuerint. Maxime autem in quibus fuerint eclipses. Ita ut per principium quod ex solis existentia in ariete depręhenditur vernalem qualitatem cognoscimus: et per initium ex eiusdem existentia in cancro depręhensum: qualitatem ęstiualem. Per principium autem quod ex ipsius in libram ingressu cognoscitur qualitatem autumnalem. Initium vero quod per eiusdem introitum in capricornum accipitur hiemalem qualitatem demonstrat. propterea quod generales temporum qualitates et eorum omnes modi non sunt: nisi per solem. Quarum qualitatum notitiam non solum doctrinalium expertores: verum etiam alij anticipant. Conuenit etiam ad earum notitiam signorum proprietates per quas ventorum flatus significemus: et generaliter omnem eorum obseruare naturam. Uariationes autem augmenti vel diminutionis in aliquibus horis contingentis ex coniunctionibus et pręuentionibus que post prefata puncta fuerint et ex stellarum erraticarum societate cum ipsis in figuris generaliter significabimus. Nem vero particularem designabimus ex coniunctionibus ac preuentionibus solis et lunę quę fuerint in vnoquoque signorum et ex stellarum locis: hoc est igitur quod <span data-on="n62"></span>mensium<span class="idlight note" data-off="n62"><a aria-label="62" class="note txt" href="#n62"></a><small class="note" data-sign="62" id="n62"> memsium <i class="txt">ed.</i></small></span> obseruatio nuncupari potest.</p>
<h3 id=".37"><a class="local" href="#.37" title="anchor"></a><span class="txt">⟨.37⟩</span> ¶ Capitulum .11. in naturis signorum particu</h3></section>