<section class="txtsrc"><p>et bonę extimationis: recteque calle procedet: libenter addiscet: a semetipso <span data-on="n91"></span>meliorabitur<span class="idlight note" data-off="n91"><a aria-label="91" class="note txt" href="#n91"></a><small class="note" data-sign="91" id="n91"> meliorabitnr <i class="txt">ed.</i></small></span> in discendo: bonorum ac proborum mores hominum imitabitur: iustisque viris assimilabitur: aptus in loquendo: in verbis alacer: erit etiam amabilis: temperate qualitatis animę: equus defensor: cognitor: magnanimus: postponet mulieres cum pueris aget: eritque çelotipus. ¶ Quod si in istius contrarium fuerit: natus erit versutus: et multe astutię: malędicus: faciei duplicis: bilinguis: mali consilij: deceptor: mendax: perturbator: falsus: immunda faciet: profunde malus: in consiliando proditor: nec amabit nec amabitur: decipiet mulieres et destituet pueros: erit homo malorum operum: culpans et vituperans alios: omnia querens facere: sed quandoque ad bonum nonnunquam ad malum plurima tempora perpetrabit: et in multis ac diuersis rebus culpabitur. Mercurius autem cum soli fuerit dispositionis dominus animę et qualitatis idoneę: erit natus boni intellectus: acuti ingenij: rerum antiquarum relator: eritque multarum probitatum et experimentorum: dialeticus: rerum naturę pręlocutor: scientiarum inuestigator: beneficus: deliberator bone existimationis: doctus in quadriuio: creditorum occultator: et valde prosperabitur. Si autem in prędicti contrarium extiterit: erit natus deceptor et vilis: alios errare faciet: secundum suum consilium procedet: leuis festini motus: leuiter conuertetur: sanus: ignorans: magne fallatię: mendax: inordinatę qualitatis: instabilis: infidelis: inobediens domino: faciet iniustitiam: generaliter autem multę erit fallatię. Et cum hec ita sint: nobis tantum scire conuenit quod lune qualitas hec quę prediximus vt cunque iuuabit. nam cum fuerit in locis anecaf: finis septentrionalis et meridiei: variationes qualitatum animę iuuabit: et eas su</p>
</section>