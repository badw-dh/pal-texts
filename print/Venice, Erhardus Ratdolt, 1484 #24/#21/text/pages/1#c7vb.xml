<section class="txtsrc">
<h3 id=".40"><a class="local" href="#.40" title="anchor"></a><span class="txt">⟨.40⟩</span> ¶ Incipit tractatus .3. libri .4. Ptolomęi in quo sunt .14. capitula.</h3>
<h3 id=".0a"><a class="local" href="#.0a" title="anchor"></a><span class="txt">⟨.0a⟩</span> Prohoemium istius tractatus.</h3>
<p>POstquam accidentia eneralia in his que ex nostra obseruatione premissa sunt demonstrauimus eo quod eorum obseruatio ad pręmittendum est conuenientior qualiter futura rerum vniuscuiusque hominum in suarum naturarum proprietatibus depręhendamus: nunc explanare nitemur. hęc igitur pars operis vocatur rerum natiuitatum prognostica. Quod autem istarum duarum specierum vis in via operis et scientię sit vna: scire non est inconueniens. nam solis et lunę stellarumque motus vniuscuiusque proprij et generalis accidentis est occasio. differentia vero naturarum eorum quę prędicta sunt et motuum consimilium et obseruatio quos et cęlestia mouent et ea quę ipsa circundant est occasio per quam erit horum accidentium prognosticatio: pręter quod generalia accidentia maiora sunt et alterius suplemento non egent. particularia vero non sic: nec oportet ut ipsarum principij horas in quibus cęlestium qualitates ponimus et quibus id pręscire vtimur: quod a societate figurarum quę in ipsis horis formantur significatur vnum et idem principium esse putemus. Immo quod plura sint initia generalium accidentium existimare debemus: eo quod in toto vnum principium inuenire non possu</p></section>