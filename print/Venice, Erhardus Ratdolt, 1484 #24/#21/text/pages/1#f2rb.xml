<section class="txtsrc"><p>nes appellantur: taliter inuestigare conuenit. In illis igitur qualitalibus quas in rebus maioribus consideramus: loca quę in vtriusque natiuitate dominio et potestati magis conueniunt id est loca solis et lunę: ac ascendentis et partis fortunę nos obseruare necesse est. Nam cum hęc omnia in eodem signo fuerint: vel partim seu vniuersaliter loca commutauerint. Maxime autem cum inter vtraque: ascendens fere. 17. gradus extiterit inter eos amorem fixum: qui nec seperabitur nec turbabitur: fore dicemus. Si autem in locis quę ad inuicem non colligantur: vel quę sibi per diametrum opponuntur rotauerint: summe discordabuntur: vel sibi inuicem longo tempore aduersabuntur. At si in neutro istorum modorum: sed solummodo in signis quę vicissim associantur extiterit si ex trino vel sextili sese respexerint minor inter eos erit dilectio. Si autem ex quarto sese viderint: minores inter eos discordias fore non dubitamus: ita quod quandoque in eorum dilectione verborum abscisiones intercident: et se alternatim peruipendent. hęc autem contingent: cum <span data-on="n99"></span>infortunę<span class="idlight note" data-off="n99"><a aria-label="99" class="note txt" href="#n99"></a><small class="note" data-sign="99" id="n99"> infortnnę <i class="txt">ed.</i></small></span> per figurarum loca transibunt. In discordia vero pax et concordia est cum fortunę per figurarum loca discurrerint interponentur. Quapropter quoniam amicicię inimicicięque modus: tribus modis existit id est quia istarum duarum qualitatum domini hoc ex natiuitate vel causa lucri et damni: seu propter iram et gaudium facere coguntur Cum hęc omnia prefata loca vel earum quamplurima ad inuicem assimilabuntur: amicicię ex his omnibus speciebus congregabuntur. Si autem ad inuicem non conuenerint iuimicicię ex eis colligentur Sed si eorum dilectio conuenientia vel conuenientię contrarium inter duo tantum loca luminarium fuerit: necessaria inde dilectio procreabitur quę vera et summa amicicia dicitur: in qua maxime confidendum est. Inimicicia vero necessaria et quamque potest esse deterrima que nunquam cessabit inde nascetur.</p>
</section>