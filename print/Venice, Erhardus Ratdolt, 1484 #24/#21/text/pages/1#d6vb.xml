<section class="txtsrc"><p>per eundem modum ita quod initium cancri sit in cęli medio et longitudo principij geminorum a medio cęli quod super terram est sit secundum signorum accessionem .32. temporum ex ęquinoctialis circuli temporibus. Rursus quia longitudo principij arietis a medij cęli circulo: versus occidentem est .6. horarum temporalium cum eas in .17. multiplicauerimus habebimus 102. tempora: que sunt a medij diei circulo geminorum initij longitudo cum occiderit: eratque iam ipsius longitudo versus hanc eandem partem: cum in suo primo loco fuerat .32. temporum. probatum est igitur ipsum ire ad occidentalem locum in superatione que est inter hęc duo tempora: quod est tempus occasus arietis et tauri: ac tempus ascensionum duorum signorum eis oppositorum que sunt libra et scorpius. ¶ Item non sit arietis initium in angulorum aliquo et ponamus eius longitudinem versus partem premissam a circulo medij diei trium horarum temporalium: ita quod medium cęli sit 18. gradus tauri: sitque geminorum principij longitudo cum in suo loco primo fuerit a medio cęli quod est super terram secundum signorum antecedentiam .13. temporum ex ęquinoctialis circuli temporibus. Cum autem .17. tempora in tres horas multiplicauerimus: erit geminorum initij longitudo a medio cęli circulo cum ad secundum locum peruenerit secundum signorum successionem .51. temporis. Erunt quidem hęc omnia tempora 64. et iam preambulauerat locus alhileg: cum in ascendente fuerat .46. In medio autem cęli .58. In occidente vero .70. differunt itaque numeri temporum qui sunt cum inter occidentem cęlique medium eius locus fuerit ab vnoquoque numerorum qui tunc sunt cum ipsius locus aliter quam nunc diximus extiterit. est enim .64. temporum et secundum tres horas adiectionis est eius differentia eo quod superatio temporum que nobis extiterat cum per angulos operabimus qui sunt de quarta in quartam circuli .12. temporum fore non dubitatur: cunque trium horarum longitudo fuerat .6. temporum erat superatio. Modum aut</p>
</section>