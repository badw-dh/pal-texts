<section class="txtsrc"><p>et ut connexio quę interest animę eiusque progeniei: atque dominio quantumcunque ex eis in <span data-on="n8"></span>certis<note>(DJ)</note><span class="idlight note" data-off="n8"><a aria-label="8" class="note txt" href="#n8"></a><small class="note" data-sign="8" id="n8"> cęteris <i class="txt">ed.</i></small></span> continget horis: generaliter probatum est. Nunc autem promissorum residuum indicabimus: quod est huius vtilitatem operis breuiter inuestigare. Sed modum intentionemque sciendi quantitates istius scientię fructus prius enodare proposuimus. Dicemus namque quoniam si huius vtilitatis quantitatem que ad animam pertinet considerare velimus: deprehendemus nihil esse: a quo esse alacritatesque animę tantam meliorationem assumant. Uniuersaliterque dicimus nihil esse in quo tantum lucretur anima: sicut in huius scientię prognosticatione Per ipsam etenim ad diuinarum humanarumque reru notitiam peruenimus. Corporis item vtilitas quoniam ad ea quę cuique complexioni <span data-on="n9"></span>competunt<span class="idlight note" data-off="n9"><a aria-label="9" class="note txt" href="#n9"></a><small class="note" data-sign="9" id="n9"> copetunt <i class="txt">ed.</i></small></span> peruenire nequimus nisi per huius operis cognitionem. In diuitijs autem et dignitatibus ac in his similibus id dicere possumus quod in tota philosophia consideramus. Non est enim philosophię ex se vt ad predictorum lucrum aliquod quamquam adducat: nec tamen est idoneum ut ab hominibus inculpetur. Similiter itaque nec propter hanc occasionem inculpanda est hęc scientia nec ipsius magnę postponendę sunt vtilitates. Generaliter etiam rationes hanc inculpancium scientiam: eamque nullius vtilitatis esse dicentium: animaduertentibus patebit eos hęc non veraciter protulisse. Eorum namque stulta deliberatio ad hoc erat procliuior: ut rerum ineuitabiliter contingentium prognosticationes superfluas et inutiles esse dicerent. Ad hęc eorum verba sunt dissoluta: aspectu subtili idoneaque cognitione carentia. primum namque scire debemus quod res necessario contingentes: cum alicui contigerit nisi pretimeantur multum ei fortasse nocebunt. et adeo quod sensum et memoriam auferent: aut tantum gaudij vel tristitię conferent quod idem eueniet. Prognosticatio vero animam applicat et attrahit ad rerum adhuc longinquarum frequentes memorias: ita quod eas iam pro constanti atque pro pręsenti habeat: et plane suauiterque eam ad cu</p>
</section>