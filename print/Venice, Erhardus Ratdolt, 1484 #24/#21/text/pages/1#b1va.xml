<section class="txtsrc"><p>figuram et per trigonam tetragonam quoque ac exagonam. Partes autem quas nullatenus per hos modos associari depręhendimus: sunt inter quas vnum vel .5. signa <span data-on="n23"></span>continentur<span class="idlight note" data-off="n23"><a aria-label="23" class="note txt" href="#n23"></a><small class="note" data-sign="23" id="n23"> continetur <i class="txt">ed.</i></small></span>. ob hoc quod ille partes inter quas vnum signum habetur se non aspiciunt. ponuntur enim sibimet ex obliquo. Illę vero partes inter quas .5. signa locantur circulum per partes ęquales: non abscidunt.</p>
<h3 id=".19"><a class="local" href="#.19" title="anchor"></a><span class="txt">⟨.19⟩</span> ¶ Caplulum .18. in domibus .5. stellarum erraticarum ac solis et lunę.</h3>
<p>PArtes namque circuli signorum quę domus triplicitates exaltationes ac termini nominantur: hisque similia: in quibus aliquam similitudinem vel dignitatem habant .7. planetis assimilantur Domorum quidem natura est ut subiungam: quoniam igitur ex signis .12. duo sunt septentrionalia illa videlicet quę in loco çenit nostrorum capitum sunt viciniora: que de re calorem generant: quę sunt cancer et leo duobus maximis dignioribus luminaribus pro domibus sunt attributa: et leonis signum quod est masculinum solis domum posuere. Cancri vero signum quod foemininum est: lunę domum constituerunt. Ideoque circuli medietatem quę est a leone vsque ad capricornum solarem nuncuparunt. Aliam vero medietatem quę est ab aquario vsque ad cancrum lunarem appellauere. Ita ut in vnaquaque duarum circuli medietatum in solari scilicet atque lunari. domum sibi congruentem secundum suarum sphęrarum ac naturarum ordinem vnusquisque planetarum habitet. ¶ Quapropter quia saturnus est naturaliter frigidus calorique contrarius et eius cęlum altius et remotius est a luminaribus ei duo signa capricornum et aquarium: quę sunt in oppositione cancri atque leonis assignarunt. ob hoc scilicet quod hęc duo capricornus videlicet et aquarius frigida sunt</p>
</section>