<section class="txtsrc"><p>rint superaddendum etenim eis esset in iudicio si nati fuerint in egypto: vel egyptiacis suas matres nubere sine huius additamento presignauerint si nati fuerint in persia. Uniuersales autem qualitates in suis iudicijs et existimationibus prius generaliter obseruare. deinde particulares quantitates per quas iudicabunt: his superaddere conuenit: vt augmenta et diminutones in his contingentibus: ex hoc depręhendant. ¶ Similiter etiam in diuisione temporum et horarum nati: vt temporales annorum differentię eorumque cum vnoquoque futurorum subsequentium similitudines premittantur et vt eorum qualitates inspiciant: ita quod nullatenus in generalibus accidentibus que natiuitati obseruauerint decipiantur: necessario conuenit: vt puerum operari ac vxorem ducere vel id agere quod a nullo nisi maioris sit etatis agi poterit: et vt decrepite virum etatis prolem gignere: actusque soli iuuentuti possibilis efficere diiudicent: immo generaliter eis conuenit: et ea que per temporum obseruationes deprehenderint ex annis ipsis conuenientibus his que eis assimilantur: et que in ipsis accidere possunt superaddere. Eo quod eadem via idemque modus necnon idem et vnus ordo cunctis temporalibus differentijs habetur: naturam vniuersalem omnes homines continentem complectens: et cum .7. planetarum ordine similitudinem obtinens. Hec autem via siue ordo a primis annis et a spera nobis affiniori scilicet lunari sumit exordium. Et in extremis annis ab vltima planetarum spera que saturni dicitur explicatur. Sciendum est etiam singulis annis res accidere: cum illius planetę natura qui in illius anni directo fuerit: similitudinem sortientes. Huius autem obseruatio rei necessaria est ad generalis horum vniuscuiusque temporum qualitatis compręhensionem. Quorum differentię particulares ex eis in habentibus proprietatibus cognoscentur. nam quia luna ad plus .4. primorum annorum infantis <span data-on="n103"></span>dispositioni<span class="idlight note" data-off="n103"><a aria-label="103" class="note txt" href="#n103"></a><small class="note" data-sign="103" id="n103"> disponsitioni <i class="txt">ed.</i></small></span> dominatur qui numero per quem quattuor primos an</p></section>