<section class="txtsrc"><p>a linea quę transit per flumen occidentale et per pelagus quod aggion nabartis nuncupatur: et per stagnum quod mautis appellatur: et hęc linea diuidit quod est inter orientem et occidentem: heę .4. quartę triplicitatibus in dispositione conueniunt. ¶ Habitabilis igitur loci prima quarta quę inter septentrionem et occidentem ponitur ea in parte terrarum est quę vocantur felito alatię: et sunt terrę quę generaliter vrubem appellantur. Quarta vero in istius oppositione posita inter meridiem et orientem in parte terrarum est: quę nuncupantur itosie orientales: et pars meridiana terrarum et: quę dicuntur asia maior: Tertia quidem quarta inter septentrionem et orientem constituta in parte terrarum quę vocantur sefume collocatur. et est in parte septentrionalis maioris asię. Quarta autem quę in huius oppositione inter occidentalium meridionaliumque ventorum flatus ponitur: in parte terrarum quę dicuntur ithosie occidentales <span data-on="n38"></span>ordinatur<note>(DJ)</note><span class="idlight note" data-off="n38"><a aria-label="38" class="note txt" href="#n38"></a><small class="note" data-sign="38" id="n38"> ordinantur <i class="txt">ed.</i></small></span>: quę generaliter nominantur linugue. ¶ Item in vnamquaque istarum prędictarum quartarum quod ex suis partibus circa totius habitabilis terrę dimidium continetur illius ordo respectu illius quartę cuius pars est: dispositioni eiusdem quartę respectu totius habitabilis terrę contrarius est. Nam in quarta que vrukin dicitur quę respectu vniuersę terrę habitabilis inter septentrionem et occidentem constituitur: illius ordo quod circa terrę dimidium est: in angulo qui est in oppositione illius anguli in quo hęc quarta conformatur appropinquat: et est meridianus orientalis. Idem et in alijs quartis indubitanter eueniet ita quod vnaqueque istarum quartarum duabus triplicitatibus ad inuicem oppositis assimiletur. Ipsius etiam partes quę circa terrę dimidium sunt ei cui illa pars appropriant: quę etiam in contrarium illius</p>
</section>