<section class="txtsrc"><p>magnanimus: largus: iustus: verecundus: hilaris: homines amabit atque formosa: liberalis: ęquus: magne cogitationis: mansuetus: ęgregius: in suis operibus pius: benefaciet hominibus: amabilis ductor. Quod si fuerit in prędicti contrarium: erit qualitas animę nati: similis prędictis: pręter quod in his erit debilior: et magis occultus: et absque bono intellectu: loco namque magnanimi erit prodigus: loco iusti seruiet diabolo: vel erit male opinionis: et verecundię loco: erit caudardus et loco mansueti erit superbus: erit etiam loco diligendi homines bone qualitatis animę: et loco amandi formosa: diliget delectationes: at loco magne cogitationis erit contumax: et pro libertate inscius et his similia. ¶ Quod si marti iupiter assimiletur et qualitatis ipse laudabilis existat: erit natus versutus: placitator: bellicosus: dispositor: tunc agens fortissimus: et nulli humiliabitur: erit etiam homo exercituum et operum: cupiens vindicari: et penitus superare: semetipsum dominum faciet: eritque rerum inuentor: rei veritatem non ignorabit: prouidus erit et magnanimus: prosperabitur: queret etiam honorari: iracundus: rerum cognitor: multisque multa mandabit. At si hęc eadem stella in huius prędicti contrarium extiterit: erit natus blasphemator: et verborum perturbator: impudens: nullius rei celator vilipensor aliorum: ipocrita: mendicus: superbus: inobediens: deprędator: leuiter alterabitur: leuis penitens: instabilis: vilis: infidelis: nullius notitię ac consilij: insensatus: raptor: suorum amissor: et generaliter diuersarum erit qualitatum modorumque mutabilium. ¶ Quod si veneri fuerit similis et laudabilis qualitatis existat: natus erit simplex: amans nitiditatem et magisteria atque rerum inuestiga</p>
</section>