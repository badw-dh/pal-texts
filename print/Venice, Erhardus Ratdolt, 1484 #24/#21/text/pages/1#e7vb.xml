<section class="txtsrc"><p>¶ Item si domini dispositionis operis: fuerit venus et mars: natus erit tinctor et specierum venditor: aurique et argenti ac plumbi magister erit: agricola: et cum armis iocabitur: ac medicamina conficiet: et erit medicus. ¶ Et si saturnus eis testificetur ad immolandum animalia deo solicitabitur: mortuos induet: et deflebit funera: ac sepulchra cantabit. Quolibet etiam modo diuinabit in locis occultis: et vbi cantus exercentur funebres et sanguis effundetur: habitabit. Ac si iupiter eis testificetur:in orationis domibus assidue morabitur: et augur existet: et in feminis maritandis solicitabitur: et ad effectum perducet: et inde erit eius vita: erit et delitiosus et dissolute cogitationis. ¶ Proprie autem vnicuique signorum figure in quibus stellę quę dominantur operi mouentur magisterij differentias quolibet modo iuuant. ¶ Signa namque quorum figurę figuris hominum assimilantur: omne magisterium scientiarum quibus opus habent homines perfectione iuuant. Signa vero quorum figurę quadrupedum figuris assimilantur: iuuant magisteria minerarum: mercationum: ac edificationum atque dolandi. Signa autem solstitialia et equinoctialia translationis et variationis ac geometrie ac agriculture: nec non rerum domorum orationis magisteria iuuant. At signa quorum figurę ferarum et aquaticarum animalium figuris assimilantur magisteria quę sunt ad humiditatem: et in quibus humectantia ponuntur auxiliantur: herbarum etiam: compositionis nauium solertiam: sallita quoque et sallientia iuuant. ¶ At si luna proprie loco magisterij dominata fuerit et post coniunctionem ad mercurium iuerit: et in capricorno vel tauro seu cancro: erit natus sapiens et immolator et obseruabit aquarum vasa. ¶ Si au</p>
</section>