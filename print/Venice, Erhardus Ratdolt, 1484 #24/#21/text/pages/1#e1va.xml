<section class="txtsrc"><p>hec contingent impedimenta. At si saturnus eleuetur et dominetur: hęc eadem accident impedimenta ex precipitatione: vel submersione aut ex peralasin. Impedimenta quidem que frequentius accidunt: cum luna in duobus punctis ęquinoctialibus et duobus solstitialibus existit sunt hęc. Cum fuerit itaque luna in puncto ęquinoctiali vernali: impedimentum inde contingens: erit proprię morfea: et si fuerit in puncto solstitiali ęstiuali erit impetigo: et in puncto ęquinoctiali autumnali: erit albaras. at si fuerit in puncto solstitiali hiemali frequentius inde contingens erit lentigo et similia. Accidunt autem infirmitates: cum infortune predicto modo associantur in figura soli vel lunę: modo tamen contrario id est ut ei associentur et sint matutinales et associentur lunę et sint vespertinales. Illud autem quod generaliter ex infirmitatibus continget est id quod subiungitur. Complexionem ventris nati: faciet saturnus frigidam et valde flegmaticam: aut ex humoribus ad membra discurrentibus macilentum: morbidum: et ictericum: plagam est in intestinis tussim sputum: cauleg atque lepram: et cum his omnibus accidet mulieribus dolor vuluę. Mars autem sputum sanguinis et melancoliam que ex nigris coloribus prouenit: apostemata in pulmone atque scabiem: et cum hęc accident ei: semper impedimenta ex incisionibus et adustionibus in eo factis propter infirmitates quas in occultis locis patientur: ut sunt ficus atque fistulę: et id quod in corpore nascitur et amplificatur: aut quemadmodum sunt vlcera calida ignea: necnon et vlcera que corrodendo crescunt: mulieribus etiam cum his accident puerorum aborsus et eorum detruncationes: prędicte quoque naturę stellarum que ad inuicem associantur in figura: proprias infirmitates in membris corporis quandoque faciunt: quas in augmento malitię: mercurius adiuuat. Saturnum etenim iuuat in in</p>
</section>