<section class="txtsrc"><p>mortem abreuiabit. Qualitas quidem planetarum qui sunt datores fratrum si fuerit in positione conueniens: fratres potentes et exaltatos existimemus oportet. Si autem in contrarium fuerit imbecilles erunt et impotentes. At si planetę infortunę super dato res eleuentur: vel si eos sequantur: breuis vitę iterum erunt: masculorum datores sunt planetę masculini in suis qualitatibus mundi: largitores aut feminarum: sunt feminini in suis qualitatibus mundi. Orientales item primos largiuntur fratres: occidentales postremos. Rursus cum in figura largitores associentur signo rem fratrum significanti societate conuenienti fratrum concordiam significabunt: et si cum partes iterum fortunę conuenerint fratrum societatem in suis rebus indicabunt. Si vero fuerint in signis nullam ad inuicem societatem habentibus vel si qualitatem predictę qualitati contrariam habuerint: voluntatem fratrum ad discordiam et inuidiam significabunt: et eos deceptores esse demonstrabunt: si quis autem vnamquamque rem fratrum plusquam supradictum sit: inuestigando perscrutari voluerit: satis hoc agere poterit: si loco ascendentis largitores planetas constituerit: et tunc omnes eorum res quemadmodum in natiuitatibus facimus obseruauerit.</p>
<h3 id=".46"><a class="local" href="#.46" title="anchor"></a><span class="txt">⟨.46⟩</span> ¶ Capitulum .6. in masculinis et femininis</h3>
<p>POstquam naturali calle fratrum enarrationem explanauimus quod in ipso nato cotinget subiungamus oportet: et masculorum feminarumque considerationem primitus indicemus: cuius obseruatio non vnius modi est nec ab vna re: sed ab vtroque luminari: et ab ascendente necnon a planetis in hoc auctoritatem habentibus acci</p>
</section>