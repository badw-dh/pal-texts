<section class="txtsrc">
<h3 id=".23"><a class="local" href="#.23" title="anchor"></a><span class="txt">⟨.23⟩</span> ¶ Capitulum .22. in duodecimis.</h3>
<p>SUnt etenim quidam qui per pares prędictis partibus breuiores demum diuiserunt: eas locos et gradus nuncupantes: locos scilicet duodecimam vnius signi partem dixerunt. quę est duorum graduum et semis: posuerunt etiam earum dominos: dominos domorum secundum signorum successionem. Quidam vero per alias partes per .10. scilicet signa diuiserunt secutique sunt in ordine: id quod caldei in terminorum ordine sequębantur. Sed quoniam istorum modus inconueniens est: eum postponendum fore putamus Alium vero modum quem imitari debemus: quia conueniens est imitabimur. In duodecimis igitur et terminis a duobus punctis ęquinoctialibus et duobus solstitialibus pro ut librorum auctores explanauere incipiemus: et quoniam naturę vires earumque similitudines proprię depręhenduntur: non nisi a duobus punctis ęquinoctialibus et duobus solstitialibus velut prędiximus inceperunt: nec vllam aliunde incipiendi habuere occasionem. Nam si aliud initium pręter hęc repe</p></section>