<section class="txtsrc"><p>nales an vespertini fuerint: Duę namque primę quartę vtriusque eorum: et due per diametrum eius oppositę sunt matutinales: reliquę vero sunt vespertinales. ¶ Considerabimus etiam si fuerint in angulis: vel ad angulos ascendentibus. Si matutinales igitur vel in angulis fuerint: acutioris erunt operis. Si vero vespertini vel ascendentes ad angulos extiterint: tardioris operis esse dicentur.</p>
<h3 id=".44"><a class="local" href="#.44" title="anchor"></a><span class="txt">⟨.44⟩</span> ¶ Capitulum .4. in parentibus.</h3>
<p>PRima namque via quam in vniuscuiusque istarum specierum inuestigatione semper imitari debemus: est huiusmodi. nos itaque nunc a primo capitulo quod est capitulum in locutione parentum: exordium faciemus: velut ordini quem mox enuntiauimus conuenire videtur. Solem igitur et saturnum patribus: lunam autem et venerem matribus: naturaliter assimilari dicemus. Quapropter quemadmodum harum stellarum qualitates ad inuicem et cum alijs inuenientur: ita fore parentum qualitates nobis existimare conuenit. eorum etenim fortunium et infortunium: necnon et regnum ex stellarum vicinitate cum luminaribus nobis considerare conueniens est. nam cum vtrumque a fortunis que fuerint ex eorum haiç et in duobus signis eorundem vel in signis ea sequentibus circundabitur: esse parentum egregium fore significabunt. Maxime aut cum planetę circundantes solem matutinales: circundantes vero lunam vespertinales extiterint: tunc enim erit eorum positio conueniens. Item si saturnus et venus orientales fuerint in almugea sibi propia. vel si fuerit in angulis manifestum fortunium parentum ex hoc significare debemus secundum quantitatem vtrique ipsorum conue</p></section>