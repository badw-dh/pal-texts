<section class="txtsrc"><p>futurę sunt significationes euenient: et maxime in ea quę eidem signo eclipsis assimilatur et in qua super terram videtur eclipsis.</p>
<h3 id=".32"><a class="local" href="#.32" title="anchor"></a><span class="txt">⟨.32⟩</span> ¶ Capitulum .6. in tempore futurorum accidentium.</h3>
<p>SEcundam vero speciem prognostice: per quam significationis hora et spatij quantitas cognoscitur hoc modo depręhendemus: quoniam vno scilicet et eadem eclipsis que in aliquo tempore contingit: non in omnibus regionibus in eadem hora in ęquali cernitur nec id quod eclipsatur ex sole: nec etiam spatium temporis eclipsis illius in omnibus terris est ęquale: horam eclipticam quę erit in vnoquoque locorum habentium partem in futuro et angulos secundum altitudinem poli pariter ponamus sicut facimus in natiuitatibus. post hęc obseruemus quot horis ęqualibus in vnaquaque terrarum tenebrę eclipsis extendentur: quia cum harum notitiam habuerimus sciemus quod futura solaris eclipsis tot annis durabunt quot eius hore ęquales fuerint: lunaris vero totidem mensibus. Quapropter quia principium horarum istarum rerum: et totum esse earum spatij non nisi secundum proportionem loci eclipsis ad angulos depręhenditur. cum locus eclipsis in orientali parte oriçontis fuerit: futuri principium: in .4. primis mensibus post eclipsis horam fore significabit. Intensionis vero status in prima tertia spatij totius temporis in quo erunt significationes illius ecclipsis apparebit. Si autem in parte cęli medij fuerit significabit quod erit in .4. mensibus secundis et in tertia media. Quod si fuerit in occidentali parte oriçontis in</p>
</section>