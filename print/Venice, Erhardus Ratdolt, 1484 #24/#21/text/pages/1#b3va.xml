<section class="txtsrc"><p>Horum autem sententia breuiter et absque libro memorię commendari potest. Primę namque triplicitati quę est ex ariete leone et sagictario terminorum apud eos diuisio in vnoquoque signorum eius vna est et eadem Primum etenim terminum dant domino triplicitatis qui est iupiter: Secundum domino triplicitatis sequentis et est venus: Tertium autem et quartum duobus dominis triplicitatis geminorum qui sunt saturnus ac mercurius: Quintum quoque domino reliquę triplicitatis: et est mars. Secundę vero triplicitatis quę ex tauro virgine et capricorno colligitur: vnum quodque signorum vna eademque diuisione partiuntur: assignantque primum terminum veneri: propter eius in ea dominium. Secundum vero et tertium duobus dominis triplicitatis geminorum qui sunt saturnus et mercurius. Post hęc autem quar</p>
</section>