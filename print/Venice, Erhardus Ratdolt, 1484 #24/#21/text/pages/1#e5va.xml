<section class="txtsrc"><p>cidunt: in augmento ac diminutione rerum naturalium masculinis et femininis nimis apparebunt: ad quarum pronosticationem illa via quę prędictę vie assimilantur: perueniemus. Postquam luna solem quemadmodum ibi cum luna mercurium posuerimus: et veneris ac martis ad ipsos similitudinem obseruauerimus. Post horum igitur explanationem ostendemus: quod si sola luminaria in signis masculinis fuerint: ea quę sibi naturalia sunt homines nimis exercebunt. ¶ Mulieres aut ea que sibi contra naturam sunt: nimium operabuntur: et que sibi naturalia sunt in vires et masculinitatem animę conuertentur. Item si mars et venus vel eorum alter masculinus fuerir: in naturalibus rebus veneris valde conuersabuntur homines et nimis circa vitium illud solicitabuntur. Ex rebus etiam coitus turpia quę contra legem fuerint: festinanter facere desiderabunt. Mulieres autem innaturales actus cupidinis plus equo perpetrabunt: et erunt thahaherat: eo quod ad inuicem in agendo commiscebuntur. Si venus autem sola masculina fuerit id quod inde perpetrabunt erit occultum et ignorabitur. Sed si mars masculinus extiterit: ita erit illud manifestum quod quandoque mulieres quę cum eis conuersabuntur quasi sibi proprias vxores fore demonstrabunt. ¶ Quod si eedem stellę in prędicti contrarium fuerint id est vt sola luminaria cum prędictis qualitatibus in signis femininis extiterint: mulieres ea quę sibi naturalia sunt operabuntur. ¶ Uiri autem ea quę sibi sunt contra naturam committent et cum mollitie ac feminitate anime naturalia transgredientur. ¶ Item si sola venus feminina fuerit: illegitimos actus veneris mulieres nimis adimplebunt: frequentius tamen</p>
</section>