<section class="txtsrc"><p>dum modo naturali et in horum commixtione significationis modum bona depręhenderit extimatione. Quid eum enim prohibere poterit quin ita semper agnoscat futuras aeris mutationes: ut eum nunc calidiorem: nunc humidiorem fore predicat. ¶ Poterit item per aeris qualitates omnium hominum naturarum qualitates deprehendere sic ut corporis animęque qualitates ita et ita euenire dignoscat: et futura earum in certis horis accidenda deprehendat. Quin etiam cum aer ambiens corporumque natura sic et sic se habuerit: saluti corporumque meliorationi conueniens esse prognosticabit. Cunque contrarium fuerit iudicabit contrarium. Ex predictis igitur eorumque similibus ad hoc opus nos peruenire posse manifestum est. ¶ Qui hanc autem scientiam culpandam et postponendam esse dixere licet friuolas aliquas tamen occasiones habuerunt. Quarum prima est eorum magna deceptio qui hanc auctoritate non attendunt scientiam. cum eam inspicere grandis sit industria multis modis. Ideoque complures opinati sunt. fortuitu contingere cum hęc scientia vera fuerit: hęc autem horum occasio inconueniens est. eo quod hęc deceptio non huius artis debilitate sed inspicientium temeritate contingit. Occasio vero secunda est hęc: sunt quamplurimi qui ut multa lucrifacerent: alterius doctrinę prognosticationem habentes eam huic ascripsere scientię: a quibus multi decepti ad hanc impellebantur <span data-on="n3"></span>opinionem<span class="idlight note" data-off="n3"><a aria-label="3" class="note txt" href="#n3"></a><small class="note" data-sign="3" id="n3"> opinonem <i class="txt">ed.</i></small></span> ut in huius scientię multa predicerent: ita ut in opinando eius naturę modum excederent. Quapropter hoc eorum opus: multorum fuit occasio ut non solum quod ex ea nesciri potest. veum etiam quod scibile est vilipenderent. Hec item occasio velut et prima inconueniens est. Non enim propter stultorum ignauiam: vilipendenda est philosophia. Planum est etiam scientiarum scrutatores bonos et accuratos quandoque non propter prędictas occasiones decipi. sed propter eiusdem reinaturam suamque debilitatem: quioniam rem huic sci</p></section>