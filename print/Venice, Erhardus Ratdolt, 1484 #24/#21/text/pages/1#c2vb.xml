<section class="txtsrc"><p>habentes inueniamus oportet: et tunc pręponendus est eclipsis dominus. At si plures quam duę stellę ęquas in his locis duobus auctoritates habuerint illam in dispositione eligemus et pręponemus fortiorem: de qua quod sit in angulo conuenientius indicatur: vel quę sit fortioris operis: aut que magis illius haiç conueniat. ¶ Et cum hoc iterum stellarum non erraticarum dispositionem sic accipiemus. Ex stellis igitur lucidissimis illam quę cum loco eclipsis in angulo qui pręcessit eclipsim apparuit primitus obseruabimus. Quod ex his que in primo nostro libro diximus deprehendetur. In quo .9. modis societatum figurarum quę stellis apparent enarrauimus. Nam iterum stellam quę hora eclipsis cum angulo ascendentis vel cum angulo medij cęli fuerit cum illo scilicet istorum duorum angulorum qui locum ecipsis subsequatur obseruabimus. Postquam autem depręhendimus stellas quas ad cognoscendas futuri occasiones taliter obseruamus formę signi in quo est eclipsis obseruationem et illius in quo sunt stellę habentes dispositionem subiungemus. Cum generis in quo futurum continget non possit haberi notitia: nisi per qualitatum istorum predictorum locorum proprietates. Signorum igitur figurę quę formantur in angulo circuli çodiaci et quę sunt secundum stellas non erraticas cum in humanę figurę similitudine figurantur id quod futurum esse significatur in humano genere continget: et si figuram animalis siluestris repręsentant vel si quadrupedibus assimilantur in animalibus eis similibus inuenietur. Quod si formis reptilium animantium assimilantur erunt in serpentibus et in eis similibus. Item si ferarum similitudinem gerunt in feris siluestribus que nocent hominibus illud futurum eueniet: et si domesticorum animalium formas repręsentant in domesticis animalibus quibus vtuntur homines: et quibus omni tempore vitę suę iuuantur</p>
</section>