<section class="txtsrc"><p>cum habeat: Mors autem mala et iniqua propter duarum infortunarum coniunctionem continget. Eius vero magnitudo per luminarium testimonia proueniet. At ipsius mortis qualitas secundum aliorum planetarum aspectus: ac signa in quibus infortunę fuerit adueniet. Nam cum saturnus in quarto solis aspectu vel in ipsius opposito et in sue alaiç contrario fuerit: si in signis fixis permanserint: manu populi lapidante: mortis nexibus opprimetur. vel strangulatione seu penis mortiferis affligetur. Cunque occidentalis fuerit et eum luna sęquatur: idem euenire non ignoremus. At cum in signis quorum figurę ferarum figuris assimilantur extiterit: ferarum morsibus interibit. Quod si iupiter ei testificetur et infortunatus existat in conuentu virorum die nota et solemni: ferarum obiectus voratui damnabitur. ¶ Quod si in alterius luminaris in ascendente locum obtinentis oppositione permanserit: carceris interiru periclitabitur. ¶ At si mercurius ei in figura coniungatur: maxime autem in figuris serpentum celestis sperę: vel in signis quorum figure sunt ferarum rapatium: venenosorum animalium morsibus dilaniabitur. ¶ Si venus autem cum eis extiterit: potu mortifero fraude mulierum attributo: morietur. Quod si in virgine vel in piscibus: aut in signis humidis sibi locum vendicauerit lunęque in figura associetur: vitam submergendo terminabit. At si in naui fuerit tempestuosa fluctuatione maris vita priuabitur. Et si in aliquo signorum solstitialium vel in signis quadrupedibus cum sole fuerit: seu in martis oppositione vice solis permanserit: ruinę casu perimetur. Si autem in cęli medio vel eius oppositione fuerit: ex alto precipitabitur et morietur. Mars autem cum in quarto seu opposito solis seu lunę fuerit aspectu et in suę alaiç contrario: si in humanę formę signis rotauerit: propter guerras et alterationes inter suos consanguineos contingentes seu bellando: capitis abscisione peribit</p>
</section>