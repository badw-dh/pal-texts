<section class="txtsrc"><p>illud inueniri non dubitatur: sed vniuscuiusque speciei horum animalium formam id est in ęquis et bobus ac pecudibus et in his similibus Item id quod ex figuris animalium siluestrium versus partem septentrionalem ponitur subitaneas terrę mutationes proprię significat Quod autem versus partem meridianam figuratur: alterationes aeris nemini timorem inferentes ostendit. Nam cum loca stellarum que dominando disponuntur in figuris alas habentibus fuerint ut in virgine et sagictario. et gallina ac vulture volante et in his similibus illud futurum in volantibus contingere manifestum est: et maxime in volantibus quę ab hominibus comeduntur. Quod si fuerit in figuris animalium natabilium in piscibus et in omnibus animalibus aquaticis illud accidet. Nam si in figuris animalia marina repręsentantibus fuerit ut in cancro ac capricorno atque delphino illud erit futurum in animalibus marinis et in nauibus ęquoris. At si in figuris animalium fluuialium fuerit ut in aquario et piscibus in animalibus fluminum et fontium apparebit. Et si in figura nauis fuerit in vtroque genere videbitur. <span data-on="n56"></span>Similiter<span class="idlight note" data-off="n56"><a aria-label="56" class="note txt" href="#n56"></a><small class="note" data-sign="56" id="n56"> Smiliter <i class="txt">ed.</i></small></span> si fuerit in aliquo signorum solstitialium vel ęquinoctialium erit significatio generaliter in rebus aeris et in temporibus vnicuique earum conuenientibus. Earum autem significationes proprie in his quę ex terra nascuntur apparebunt. Nam cum fuerit in signo ęquinoctiali vernali in fructibus arborum cum oriri ceperint earum significationes inuenientur ut in vineis ac ficulneis et in eis <span data-on="n57"></span>contemporaneis<span class="idlight note" data-off="n57"><a aria-label="57" class="note txt" href="#n57"></a><small class="note" data-sign="57" id="n57"> contemperaneis <i class="txt">ed.</i></small></span>. Quod si fuerit in signo ęstiuali solstitiali: in fructibus cum colliguntur et reseruantur futura contingere significabunt pręter quod in ęgypti regionibus in augmento nili proprię significationes ostendentur. Si autem fuerit in signo ęquinoctiali</p>
</section>