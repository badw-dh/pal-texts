<section class="txtsrc"><p>nos intelligimus: assimilanter: infans sui corporis teneritudinem et infirmitudinem festinumque crementum suscipit. Cuius est maior et frequentior est aquosa cibatio: eiusdemque formę leuis alteratio: necnon ipsius anima debilis imperfectamque tenetur: secundum quod ex his qui propter opificem infantis animę partem accidunt conueniens est: et quoniam secundus planeta qui mercurius appellatur dominus existat dispositionis 10. annorum frequentium qui et pueritię sunt: et secundi nominantur propter hoc inquam quod numeri medietatis .20. annorum ipse dominus est: infra hoc annorum spatium: effectum intellectus et ratiocinationis animę manifestum: puer ingreditur velut si quasi eruditionis planta et qualitatum animę radices in eo plantarentur. In his etiam annis ex eorum que aptantur propretatibus castigatio: necnon et doctrina splendescit et ad primi exercitij modos expergefactus insurgit. ¶ At quia dispositioni subsequentium annorum .8. qui et adolescentię sunt et tertij nominantur: venus dominando presidet: et qui numero annorum eius proprie circumuolutionis ęquantur motus decursus spermatis eiusque multitudinis adunatio sumit initium: et ad actus vsque venereos adolescens ipse mouetur. hoc autem tempus esse dicimus: in quo animę quasi bolismi similitudinem sortiuntur et vix minimam abstinentię portionem tangentes ad plurimumque cupidinis impetum in omnibus ex rebus veneris contingere possibilibus peruenientes tempestuosam luxuriam deceptionem mentisque cecitatem in optatis omnibus incurrunt. Et quia sol medialis spere dominator: dispositioni annorum: vnde .20. qui quarto loco notati et ordine sunt medij et iuuentuti deputati preesse dicitur: in operibus potentię et in fructuosa dispositione vitę: necnon eiusdem directione solicitudinem iuuenilem habere animam sancimus: et ex qualitatibus derisorijs ludicris et deceptibilibus ad animę salutem pudorisque conseruationem ac honoris affectum: eam alterari dicimus. Post solem</p>
</section>