<section class="txtsrc"><p>tiones: cantos etiam et iocos atque comestiones appetens eritque bone qualitatis animę: pius: sani cordis: deum amabit et illi seruiet: cupiet etiam amore dei laboriosus esse: erit sensatus: et amans humilis: animę splendidę: gratificus: munificus: librorum lectiones nullatenus abhorrebit: erit rerum cognitor: et circa legitimos veneris actus temperatus: suos etiam consanguineos amabit: honoris nominisque formam concupiscet. Generaliter quidem erit iustus et probus: Sed si hęc stella fuerit in prędicti contrarium: natus erit illaboriosus: <span data-on="n88"></span>delicate<span class="idlight note" data-off="n88"><a aria-label="88" class="note txt" href="#n88"></a><small class="note" data-sign="88" id="n88"> delicacate <i class="txt">ed.</i></small></span> vitę: muliebris animę: saltator: eius ira mulierum irę assimilabitur: erit prodigus: in rebus mulierum insensatus: procus: libidinosus: delinquens: capillorum ornatus amabit: semetipsum extollet: nescius suorum amissorum gaudebit: in hominum erubescentia leuiter impedietur: sui compos erit: femineique sensus: in rerum ecclesiasticarum dilectione pręualebit: in rebus pręcedet: erit occultator: et fidelis: omnium malorum ignarus: cunctis obnoxius. In suis operibus commendabilis et liberalis in omnibus quę fecerit. ¶ Quod si mercurio iupiter assimiletur et fuerit qualitatis idoneę: erit natus in librorum lectionibus assiduus: amabit sillogismos et erit geometra peritus in quadriuio: versificator ac sermocinator: acuti ingenij: humilis: boni consilij: laudabilis in moribus: beneficus: dispositor: bone qualitatis animę: dapsilis congregationis: bone opinionis amator: bene et subito incepta perficiet: erit homo regiminis: bone credulitatis: medicus regis: deum diliget: bone animę amabilis: consanguineos amabit: indolis erit bone: amatorscientię: homo diuitiarum Quod si hęc stella prędicti contrarium optinuerit: erit natus stultus: stultiloquus: frequenter</p>
</section>