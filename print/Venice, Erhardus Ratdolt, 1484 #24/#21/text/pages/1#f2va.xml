<section class="txtsrc"><p>Item cum ipsorum conuenientia vel eius contrarium inter duo vtriusque partis fortunę loca fuerit: quod inde perficietur: causa lucri vel damni proueniet. Quod si fuerit inter duos ascendentes id quod efficietur propter iram et gaudium euenire dicemus. ¶ Modos quoque locorum in quibus hoc figurę societas existit: et id etiam quod super ipsa eleuatur: necnon et planetas qui ea respexerint: nos obseruare conuenit. In natiuitatibus enim in quibus planetę qui super communis figurę loca eleuantur in eodem fere signo fuerint: vel in eo quod super illud eleuatur occasione amicitię et inimicitie in sua fortitudine et durabilitate ac sinceritate illis eleuatis planetis nos assignare conuenit. In natiuitatibus autem in quibus planetarum aspectus fructuosus et idoneus apparebit occasionem fructus amicitię et meliorationis inimicitię planetis ea respicientibus attribuere non disconuenit. In qualitatibus vero communis amicitię et inimicitię quę contemporalis fit et in quibusdam horaria: immo etiam momentanea reperiatur in vnaquaque istarum duarum natiuitatum: planetarum modos id est tempora in quibus alhileg a locis stellarum vnius natiuitatis recedens: ad stellarum loca natiuitatis alterius pertransibit: obseruare non est inutile: quia secundum hoc erunt amicitię et inimicitię particulares que sue permanentię terminum breuiorem ante istius separationem non nouerunt. diuturnitatis autem temporis spatium donec alij stellę coniungatur metam non inueniet: ¶ Saturnus igitur et iupiter cum alter eorum ad alterius locum peruenerit: amicitiam inter eos ex agriculturis et hereditatibus indicabunt. Saturnus autem e mars cum alter alterius locum obtinuerit: spontaneas rixas et discordias inter eos generabunt. ¶ At ex saturno et venere societas et dilectio consanguineorum causa procreabitur: pręter quia citissime terminabi</p>
</section>