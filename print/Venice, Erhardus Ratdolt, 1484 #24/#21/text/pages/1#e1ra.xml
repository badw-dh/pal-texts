<section class="txtsrc"><p>tola fuerit in prędictis angulis: fueritque in ipsa hora coniunctio vel preuentio: vel cum fuerit in alia figura cum sole et habuerit alictisal: cum aliqua stellarum alaceha que nubibus assimilantur: et sunt in signorum circulo: velut stella nubilosa quę est in cancro et athoraie quę est in tauro: et cacumen sagicte sagictarij: cauda quoque scorpionis: et id quod est circa aldhafera ex partibus leonis: necnon calbeç aquarij. cunque luna fuerit in aliquo angulorum occidentalis fuerit mars solus vel mars et saturnus orientales euntes ad eam a longe: vel si sol fuerit in angulorum aliquo et ante eum hę due stellę ascenderint: vel si duobus luminaribus associentur in figura: et vtrumque luminare in vno eodemque signo vel in oppositis et respectu solis matutinales extiterint: lunęque respectu vespertinales in vtroque circulo futurum contingent. per martem igitur id quod ex amissione visus prędiximus eueniet aliquo actu: vel ferro aut combustione. et si mercurio fuerit associatus in figura continget hoc ex luctamine vel ludo: siue per hoc quod ei ab iniquis fiet. Saturnus autem faciet hoc ex oculorum albugine vel frigiditate aut iaculatione et ex his similibus. Item cum venus in aliquo prędictorum angulorum et proprie in occidentali fuerit et extiterit cum saturno: vel ei in figura associata fuerit suaque loca commutauerit: fuerit mars eleuatus super eam vel in eius oppositione continget: ex hoc hominibus non habere filios: mulieribus aborsum: et partus intempestiui: quandoque etiam puerorum detruncationes inde contingent: et proprie in cancro ac virgine et in capricorno: et cum luna ab oriente habuerit alictisal cum marte. Quod si hoc iterum modo: mercurio et saturno venus associetur: eleueturque super eam mars vel sit in eius oppositione per</p>
</section>