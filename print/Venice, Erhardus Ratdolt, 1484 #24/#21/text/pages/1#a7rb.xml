<section class="txtsrc"><p>que sunt similes. ¶ Stellę vero lucidę nauis imaginem exprimentes saturno iouique coęquantur. ¶ In centauro vero constitute illę scilicet quę eius formam humanam obtinent veneris et martis gerunt similitudinem. Clarę autem que in ipsius equina figura sitę sunt: quemadmodum iupiter et venus operantur. ¶ <span data-on="n17"></span>Lucidę<span class="idlight note" data-off="n17"><a aria-label="17" class="note txt" href="#n17"></a><small class="note" data-sign="17" id="n17"> Ludę <i class="txt">ed.</i></small></span> quoque stellę in lupi forma poetiam martiales licet modicum. ¶ In turribulo vero constitutę veneri sunt similes: et aliquantulum mercurio. ¶ Et complexiones lucidarum stellarum que sunt in corona meridiana: que alfecca meridiana dicitur saturnine complexionis et martialis non obliuiscuntur.</p>
<h3 id=".11"><a class="local" href="#.11" title="anchor"></a><span class="txt">⟨.11⟩</span> ¶ Capitulum .10. in fortitudinibus .4. temporum.</h3>
<p>STellarum itaque fortitudinum qualitates in semetipsis vt ab antiquis expertum est sunt heę: anni vero tempora quattuor esse dicuntur ver: ęstas: autumnus: et hiems. ¶ In veris itaque tempore fortior est humiditas: hiemis namque frigiditate preterita ad humorum distemperantiam qui propter hiemis frigiditatem congelati sunt calor incipit: At in ęstiuali tempore propter solisaccessum çenit nostrorum capitum calor preualet In autumnali quidem tempore vincit siccitas Calor enim ęstatis transactę humiditate exiccauit. In hiemali vero tempore propter solis remotionem a loco çenit nostrorum capitum superat frigiditas. ¶ Quapropter cum circulus signorum naturali careat principio. velut et omnis debet circulus: illius principium signum vernalis ęqunoctii quod est aries posuere: ab illo scilicet initium sumpsere a quo complexio crescit humida: sicut et in animatis prima pars annorum vitę est tempus in quo eorum complexio existit humidior. Eodemque ordine cętera constituere tempora. ¶ In omnium etenim animantium complexione in primis annis preualet humiditas</p>
</section>