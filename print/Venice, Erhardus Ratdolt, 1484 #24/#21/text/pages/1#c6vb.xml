<section class="txtsrc"><p>seruabimus: ita ut in maiori parte qualitatum mensium: per hęc omnia quid vincet et eorum flatus pręsciamus. Tertius autem modus est ut fortiorem significatorem qui super debilitatem et fortitudinem rei significat obseruemus. Quod ex societate luminarium in figuris particularibus non solum in figuris coniunctionis et preuentionis: verum etiam in ipsis que in<span class="note"><a aria-label="68" class="note txt" href="#n68"></a><small class="note" data-sign="68" id="n68"> <i class="txt"><hi rend="italic">que in</hi> cf. MS P: <hi rend="italic">que fuerint in</hi> (DJ)</i></small></span> dicothomitate lunę deprehenditur eritque<span class="note"><a aria-label="69" class="note txt" href="#n69"></a><small class="note" data-sign="69" id="n69"> <i class="txt"><hi rend="italic">eritque … accidet</hi> cf. MS P: <hi rend="italic">eritque frequentius alterationis quam significant inicium tribus diebus antequam sit cum Sole Luna et forsitan erit hoc post 3 dies, quod super equalium partium longitudinem accidet</hi> (DJ)</i></small></span> frequentius initium alterationis que figuratur tribus diebus antequam sit cum sole luna et forsan erit hoc opus .3. dies qui super ęqualium longitudinem accidet. Item depręhenditur ex ipsorum duorum societatibus cum stellis erraticis in his vel in alijs qualitatibus ut in trino et sextili. et quod hęc naturalem ordinem imitantur: ad variationis autem qualitatem perueniemus cum naturales similitudines quas habent signa et stellę que obseruantur: cum aere circundante et ventis imitabuntur. Harum vero qualitatum particularium fortitudo que quotidie fuerit: tunc erit proprie cum non erratice stellę quę maioris claritatis et fortioris operis fuerint: mane vel vespere in oriente vel occidente secundum solis affinitatem apparebunt: propterea quod hic in maiori parte qualitates particulares ad suas naturas mutant et alterant. Item non minus erit hoc cum luminaria in angulorum aliquo fuerint. Debilitates etenim et fortitudines qualitatum vniuscuiusque horę contingent cum in his locis: luminaria processerint. Sicut accessus et recessus cum in his angulis luna fuerit euenire probantur: et mutatio dispositionum ventorum proprię: non est nisi apud cursum duorum luminarium ad istos cardines et est mutatio earum ad ventum ad quem declinat latitudo lunę. In omni autem loco scire debemus quod prima generalis occasio fortior est.</p>
</section>