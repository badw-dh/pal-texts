<section class="txtsrc"><p>architectari: lapides abscidere: in annulorum lapidibus sigilla sculpere: arbores findere: et his similia. Si saturnus ei testificetur: erit nauigator et natator: ac aquarum allator et cocus: pictor etiam: et qui in balneis morabitur. Sed si iupiter ei testificetur: erit miles et penarum minister: ac decimator: hospitator etiam ac lamo. Item si duo planetę magisterij dominium habuerint: fuerintque venus et mercurius: exercebit se in musica vel ludis: aut in cantationibus seu cantionum inuentionibus: vel in qualibet spem reperiendi cantus: maxime autem cum in sua commutabuntur loca tunc erit natus ioculator banastellarum et feminarum licitator: iocosorum etiam instrumentorum magister et factor fidium. eritque pictor: predicator: derisor: et incantionum inuentor. Quod si saturnus ei testificetur erit eius opus et magisterium in his quę prędicta sunt in mercationibus et vendet ea quibus mulieres adornantur. Si iupiter autem eis testificetur: erit placitator et computator: et semper in locis congregationis hominum: et circa regias portas commorabitur docebitque pueros et in rebus vulgi solicitabitur. ¶ At si operis ac magisterij dominium mars et mercurius habuerint: erit doctus in compositione imaginum et armorum eritque sculptor in rebus quibus diuine domus vtuntur: et animalium imagines faciet eritque luctator: medicus: cirurgicus: maleficus: fornicator: et cartarum falsificator. Sed si saturnus ei testificetur: erit natus interfector: et aliorum vestimenta diripiet: eritque viarum abscisor: et in cauernis morabitur: erit etiam deceptor. Quod si iupiter eis testificetur arma duellaque diliget: erit etiam rector et procurator ac versipellis opera diliget: et circa extraneos solicitabitur: et ex huiusmodi lucrabitur.</p>
</section>