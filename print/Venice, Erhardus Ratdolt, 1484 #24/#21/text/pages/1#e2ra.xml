<section class="txtsrc"><p>tates: cum medicaminibus: vel per iustorum medicorum medelas. Uenus autem decorabit impedimenta parte quadam decorationis causa: diuinis occasionibus vel prophetijs: infirmitates quoque quoquomodo lenit: et eas medicaminibus diuina occasione prouenientibus cessare facit. At si saturnus cum ea fuerit: erit hoc notum et manifestum: vel horum equipollens. Et si mercurius cum ea fuerit fiet hoc cum proficuo et lucro patientis quod propter hoc patietur illi continget.</p>
<h3 id=".53"><a class="local" href="#.53" title="anchor"></a><span class="txt">⟨.53⟩</span> ¶ Capitulum .13. in qualitatibus animę nati.</h3>
<p>MOdus quidem quo corporis accidentia prognosticantur est hic quem prędiximus. Ex animarum vero qualitatibus id quod proprie intellectui et rationi pertinet per mercurij qualitates semper agnoscitur. Illud autem quod est irrationabilitatis exaltatio duum luminarium grossis corporibus propinquiori quod luna dicitur: necnon ex stellis in figura ei associantibus: et cum ea alictisal et alinchiref <span data-on="n87"></span>habentibus<span class="idlight note" data-off="n87"><a aria-label="87" class="note txt" href="#n87"></a><small class="note" data-sign="87" id="n87"> habentibns <i class="txt">ed.</i></small></span> depręhenditur. Quapropter quoniam motus animę eiusque qualitates multorum sunt modorum ut eorum inuestigatio vno eodemque calle plano et qualitercunque procedat: nullatenus conuenit. sed ut multis obseruationibus diuersisque considerationibus attendatur: eo quod signorum differentia in quibus luna mercuriusque: et eorum domini fuerint: proprietatum animę qualitates multum iuuant. Societates iterum figurarum stellarum in predictis respectu solis et angulorum partem habentium: qualitates quoque naturis vniuscuiusque stellarum proprie animę motibus auxiliantur. ¶ Ex signis igitur mobilia: genera</p></section>