<section class="txtsrc"><p>diametrum: natus erit absque testiculis aut hermafroditus vel clausus: et cum hoc ita fuerit: et sol iterum in figura fuerit associatus: masculinaque fuerint luminaria et venus: et luna occidentalis infortunę quoque in gradibus sequentibus: si natus fuerit masculus ementulabitur vel in suis impedimenta testiculis accident. Maxime autem cum hoc in leone ariete siue in scorpione aut capricorno seu aquario fuerit. Si femina vero fuerit erit sterilis et forsan istorum aliquis oculorum impedimenta non effugiet. Nati quidem quorum lingue tenentur in loquendo et qui balbutientes existunt sunt hi quibus saturnus et mercurius in predictis angulis cum sole fuerint. maxime quidem cum mercurius occidentalis extiterit: et vtrique lunę in figura associatus fuerit. Mars autem si cum his duobus stellis fuerit: ex quo lunę associetur suarum linguarum tenacitatem in parte maiori denodabit. Item cum ad infortunatrices stellas et in angulis infortunatas inerint luminaria: vel cum in opposito luminarium infortunatrices fuerint. proprie autem cum luna fuerit in altero duorum nodorum vel in casmon: aut in signis infirmantibus: ut aries: taurus: cancer: scorpius: et capricornus: contingent corpori gibositatis impedimenta vel alicuius membris destructiones ut claudicatio: desiccatio: aut disiunctio. Quod si fuerint cum luminaribus infortunatrices ab ipsa hora partus hęc eadem impedimenta contingent. Si autem in cęli medio fuerint et super luminaria eleuentur fuerintque loca earum in longitudine cum eis aduenient hęc impedimenta peraccidentia maxima plena timoris: ut precipitatio vel casus in manus latronum: seu per quadrupedia. et si mars eleuatus extiterit et dominetur ex combustione <span data-on="n85"></span>ignis<span class="idlight note" data-off="n85"><a aria-label="85" class="note txt" href="#n85"></a><small class="note" data-sign="85" id="n85"> iginis <i class="txt">ed.</i></small></span> vel ex plagis maximis: siue quia in latronum manus incidet:</p>
</section>