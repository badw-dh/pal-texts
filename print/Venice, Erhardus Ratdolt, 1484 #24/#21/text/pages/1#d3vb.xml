<section class="txtsrc">
<p>ILlud quidem quod nullatenus a nostro recedit intellectu est monstruosarum figurarum enarratio. Dicemus igitur primitus quod in his luminaria frequentius inueniuntur remota vel ab ascendente disiuncta: et quod ab infortunijs anguli continentur. Cum hoc igitur sic inuentum fuerit: conuenit si hoc illud fore contigerit quod in miseris et infortunatis natiuitatibus multotiens euenire dicitur. et si natiuitates ille monstruosarum figurarum non fuerint: vt pręteritam coniunctionem vel preuentionem obseruemus: qtūs<span class="note"><a aria-label="79" class="note txt" href="#n79"></a><small class="note" data-sign="79" id="n79"> <i class="txt"><hi rend="italic">qtūs</hi> probably abbreviated for <hi rend="italic">quatenus</hi></i></small></span> coniunctionis vel preuentionis: necnon loci luminarium natiuitatis hora: dispositores planetas depręhendamus. Quoniam si loca eorum in natiuitatibus: et locus lunę vel ascendentis iterum omnia scilicet vel plura loco coniunctionis vel preuentionis non alligeretur: erit natus forme monstruose. hec autem si sic fuerint et cum hoc in quadrupedibus vel feralibus signis luminaria reperiremus: fuerintque infortune in angulis existentes: non erit natus ex hominibus. Si qua vero fortunarum cum luminaribus testimonium non habuerit: sed eis infortunę testificatę fuerint. natus non erit domesticus eritque natura ipsius ex ferarum impedientium naturis. ¶ Quod si iupiter aut venus luminaribus testificentur: erit natus ex animalibus domesticis: vt sunt canes: furones: et his similia. ¶ Si mercurius autem testificetur: natus erit ex animabus quibus opus habent et vtuntur homines: vt ex gallinis: porcis: bobus capris: et his similibus. At si luminaria mouentur in signis quorum imagines sunt hominis omniaque similiter fuerit: natum ex hominibus vel ex his quę cum hominibus conuersantur fore non dubitamus: preter quod cum monstruosam formam habere dicemus. ¶ Qualitatis autem istius notitia eiusque proprietas erit hoc</p>
</section>