<section class="txtsrc"><p>dere. Item hij qui hanc adduxere rationem: non eas secuci sunt terminorum quantitates quas quamplures hominum affirmarunt: In multis etiam locis mentiri necessarium reperitur: At ut eorum sententia firmior appareret gradus in minuta diuiserunt: nec tamem ob hoc eos veraces sed mendacissimos in hęc ut prediximus affirmamus: Eorum autem termini quos hic prędictis rationibus vituperamus sunt hij velut dixere vt inferius. ¶ Quod autem ex predictis gradibus vnicuique istorum planetarum colligitur: est hoc. Saturno .57. ioui .79. marti .66. veneri .82. mercurio .76. quorum omnium collectio est .360. graduum. ¶ Alterum vero modum quem caldaicum appellarunt: per triplicitatum dominos ratiocinantur: sed eorum rationes et apertiores et magis sufficientes inueniuntur: et tamen nec in ordinibus nec in quantitatibus planetas qui triplicitatibus dominantur semper imitantur.</p>
</section>