<section class="txtsrc"><p>saturni viribus assimilantur: Opus autem earum que in eiusdem pede posteriori sunt: ab operibus martis non differunt: et que in ipsius cauda locantur viribus veneris sequuntur. ¶ Stellarum autem quę in tauro sunt: illius complexio que eius insistit humero: a veneris complexione non distat. et etiam saturni complexioni modicum assimilatur. Athorace vero complexio martis et lunę commixtę complexioni simul fore probatur. At stellarum in tauri vertice lucidiorisque clare rubedinis similitudinem gerit, et dicitur aldebaran: illius inquam complexio a martis complexione non elongatur: Aliorum vero que ibidem sunt complexio saturninę complexioni coęquatur et martialis complexionis similitudinem gerit aliquantisper. In eius autem cornuum cacuminibus positę idem quod mars operantur. ¶ Stellarum item que in geminorum signo sitę sunt sunt: illę que in suis collocantur pedibus a mercuriali qualitate non recedunt et quamuis modicum qualitati veneris associantur: Lucidiores vero stellę in eorum coxis positę <span data-on="n14"></span>saturnine<span class="idlight note" data-off="n14"><a aria-label="14" class="note txt" href="#n14"></a><small class="note" data-sign="14" id="n14"> saturturnine <i class="txt">ed.</i></small></span> coęquantur complexioni. Due quoque magnę stellę in eorum duobus capitibus impressę sunt quarum prima mercurio in operibus assimilatur et vocatur auellar: altra vero martis complexionem imitatur: et dicitur abracaleus. ¶ Item in cancro duarum stellarum que in eius pede locum optinent: opus vnum est et idem: et operibus mercurialibus assimilatur: et modicum martialibus. Earum vero complexio que sunt in eius açubene saturni mercurijque complexioni non repugnat: Illius autem opus que in eius locatur pectore nubisque gerit similitudinem vocaturque meelef lunę et martis operibus ęquatur. Duarum vero stellarum vires que sunt ex vtraque parte meelef: et que duo asini dicuntur a martis et solis viribus non recedunt: et manifestum est quod hęc complexio abscidit et destruit. ¶ At stellarum in leone duarum quę ipsius insitę sunt capiti: opus saturninis operibus assimilatur et martialibus etiam modicum Trium vero que in ipsius</p>
</section>