<section class="txtsrc">
<h3 id=".9"><a class="local" href="#.9" title="anchor"></a><span class="txt">⟨.9⟩</span> ¶ Caplitulum .8. in fortitudinibus figurarum que formantur secundum solis positionem.</h3>
<p>LUna item et tres erraticę stellę soli suprapositę diminutionem et augmentum in suis propriis viribus assumunt scilicet figuras quas in collatione solis effigunt: Luna namque a sua prima corniculatione vsque ad suam primam dicothomitatem humectat: et inde vsque ad <span data-on="n13"></span>plenilunium<span class="idlight note" data-off="n13"><a aria-label="13" class="note txt" href="#n13"></a><small class="note" data-sign="13" id="n13"> plenilimium <i class="txt">ed.</i></small></span> calefacit. et inde vsque ad dicothomitatem secundam desiccat. deinde vsque quo occultetur: et in directo solis existat infrigidat. Stellę vero matutinales ex quo apparent de sub radijs solis vsque ad suam stationem primam magis humectant: et a statione sua prima vsque ad vespertinam ascensionem magis calefaciunt: et inde vsque ad stationem secundam plus desiccant: a qua vsque ad suam occultationem magis infrigidant. Planum est etiam quod cum heę commiscentur ad inuicem differentes qualitates in aere multis modis operantur secundum vniuscuiusque proprie fortitudinis victoriam</p>
<h3 id=".10"><a class="local" href="#.10" title="anchor"></a><span class="txt">⟨.10⟩</span> ¶ Capitulum .9. in fortitudinibus stellarum fixarum.</h3>
<p>CUm de naturis stellarum quas secundum suorum operum proprietatem assumunt tractatus predicta sequatur: hec consequenter incipiamus: earumque variationes per experimenta repertas commemoremus ex quibus earum similitudines cum stellis erraticis indicemus: et primum quidem earum que in ipsius circuli signorum figuris sunt memoriam premittamus. ¶ Stellarum itaque vires in vertice Arietis existentium commixtis viribus saturni et martis assimilantur. Earum vero que in eiusdem ore sunt vires: mercurii viribus similes esse perhibentur que etiam licet modicum</p>
</section>