<section class="txtsrc"><p>frigidando et proprie in decursu humorum ad membra et in eorum nocumentis. Maxime autem in his que ad palatum et pectus atque stomachum discurrunt. Martem vero iuuat in desiccando et in his quę ex desiccatione proueniunt ut sunt cruste vlcerum: et escare: dubailet: et erisipila: et impetignes inique: malancolia: frenesis: epilemsia et his similia. hę iterum habent quandoque proprietates secundum signorum differentias in quibus fuerit earum societas in predicta figura quę super duos angulos <span data-on="n86"></span>fuerit<span class="idlight note" data-off="n86"><a aria-label="86" class="note txt" href="#n86"></a><small class="note" data-sign="86" id="n86"> furit <i class="txt">ed.</i></small></span>. nam cancer: capricornus: et pisces: et omnia signa quorum figurę siluestribus animalibus atque piscibus assimilantur: infirmitates proprie generant que corrodendo augmentantur. petigines quoque excoriationes: forofulas: fistulas: lepras: et his similia. Sagictarius autem et gemini faciunt casum et epilensiam et his similia. Cunque in postremis partibus signorum stellę fuerint accidens infirmitas proprie in corporis extremis apparebit: quod euenit propter impedimenta ei contingentia: et propter humorum decursus: per quos lepra prouenit: et secundum maiorem partem podagra et ciragra inde contingit: cum hęc ita fuerint si fortunę non associentur in figurę stellis in fortunantibus que sunt horum occasio: nec luminaribus etiam in angulis existentibus: erunt infirmitates et impedimenta inde prouenientia valde grauia et incurabilia. Idem iterum eueniet cum eis associantur in figura: et super eas eleuatę fuerint infortunę vel magis fortes Cum autem in suis dignioribus figuris: et fortiores infortunijs que sunt operum occasiones fortunę fuerint: tunc non erunt impedimenta turpia: nec ad verecundiam erunt etiam infirmitates leues: que cito quiescunt: hoc autem eueniet cum fortunę fuerint orientales. Iupiter etenim occultat impedimenta: et qui escere facit infirmitates aliorum auxilijs ei causa pecunię vel probitatis attributis. cunque fuerit cum mercurio delebit infirmi</p></section>