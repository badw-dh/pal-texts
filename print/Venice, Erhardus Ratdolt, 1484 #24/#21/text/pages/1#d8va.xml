<section class="txtsrc"><p>ad pinguedinem procliuiora. Item virgo libra et sagictarius versus temperiem et bonam coadunationem corpori producunt. Scorpius autem pisces et taurus illa remouent a temperie aliarum itaque figurarum qualitates: et aliter obseruare easque ad inuicem conferre: et propri-etates in forma corporum et eorundem complexione et earum omnium rerum commixtione coadunatas nobis inde conicere conuenit.</p>
<h3 id=".52"><a class="local" href="#.52" title="anchor"></a><span class="txt">⟨.52⟩</span> ¶ Capitulum .12. in impedimentis et infirmitatibus accidentibus corpori nati.</h3>
<p>QUoniam enarratio impedimentorum et infirmitatum accidentium corpori premissa subsequitur eam: hanc inuestigando speciem prosequemur: quę est ut subiungitur. Cu in isto loco hoc iterum generaliter scire cupimus duos angulos emisperij qui sunt ascendens et occidens: proprie autem ipsum eundem occidentem: illud etiam quod ante ipsum est quod id esse manifestum est: cuius nullam cum ascendentis angulo colligationem fore dicimus: duas quoque stellas infortunas et qualis sit earum qualitas: respectu horum locorum nos obseruare conuenit. nam cum vtreque vel earum altera respectu graduum ad loca prędicta ascendentium in ipso eodem loco vel in eius quarto seu opposito aspectu fuerint: infirmitates et impedimenta in ipso nati corpore contingentia euenire non dubitabimus. Maxime autem cum alterum vel vtrumque luminare fuerit in angulis eo modo quo prediximus ut in eodem secundo vel duobus ad inuicem oppositis: sit vtrumque: tunc etenim non solum confortatur infortunarum alterum cum ad eos ascenderit post luminaria et in angulo fuerit infortuna: ad aliquid ex predictis infirmitatibus faciendum: ut infirmitates quas</p>
</section>