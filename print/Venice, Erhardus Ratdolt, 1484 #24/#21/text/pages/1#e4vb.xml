<section class="txtsrc"><p>bito faciet alterare. Si autem in aliquo duorum nodorum extiterit acuitates qualitatum animę iuuabit: et vt ipse festinanter operetur efficiet. Item cum luna fuerit ascendens aucta lumine significationes augmentabit: et erunt aptiores: necnon magis necessarię. At si minuta lumine vel sub radijis solis extiterit: eas faciet magis esse absconsas et non vt ita fortiter contingant: operabitur. Iuuat etiam vt cunque in his quę prędicta sunt: sol iterum cum stellis quę dispositioni animę dominantur similis existat. nam cum eis assimilatur si eius qualitas commendatur erunt animę qualitates magis directę et ipse remotior ab obliquo: necnon potentior et largior atque fidelior legisque melioris. Cum autem sol in prędicti contrarium fuerit: nec stellę assimiletur: erunt animę qualitates deteriores: ipseque miserior ac infimus: maiorisque laboris in sui ipsius consilio magis permanebit: stultus erit et grauioris voluntatis: generaliter etiam ad meliorandum difficilis.</p>
<h3 id=".54"><a class="local" href="#.54" title="anchor"></a><span class="txt">⟨.54⟩</span> ¶ Capitulum .14. in impedimentis animę</h3>
<p>QUoniam impedimentorum animę propriorum elocutiones narrationem proprietatum eiusdem: vt cunque sequuntur: in ipsorum notitiam mercuriales ac lunares qualitates ad inuicem et eorum ad angulos atque infortunatrices stellas nobis generaliter et scire et obferuare conuenit. nam cum luna et mercurius ad inuicem non colligantur: vel cum qualibet stellarum quarum qualitates impediunt in orientali oriçonte: super eos eleuetur: aut eos circundet vel in eorum oppositione maneant: multorum</p>
</section>