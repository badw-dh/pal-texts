<section class="txtsrc"><p>eis accident. In itineribus ero maris: cum infortunijs associabitur erit difficultas: est etiam siccę egritudinis occasio necnon et febrium quottidianarum: tussium: ac vomituum ptisis diuinationis officii diuini et eorum quę futura sunt in hereditatibus domorum orationis: variationis morum et legum quandoque secundum ipsius commixtionem cum cęteris stellis. Quapropter quia sicca est eius complexio: festinique motus propter solis propinquitatem et quoniam eius frequentes sunt retrogradationes in sua circumuolubilitate turbatos et repentinos festineque variationis in aere ventos excitat: necnon tonitrua fulgura apertiones terrę: terręmotus ac coruscationes et forsan propter hęc quę prędicta sunt: detrimenta in animalibus et vegetabilibus quibus nimis vtuntur homines euenient. diminutiones aquarum et fluminum in horis occasus eius euenient: in horis autem sui ortus augmentabuntur. ¶ Unusquisque igitur planetarum: cum in suo naturali esse sibi proprię fuerit operabitur. Cum vero ad inuicem commiscebuntur: secundum figurarum societatem et signorum differentiam: eorumque apparitionem respectu solis: et ante hoc secundum operum commixtionem erit eorum opus proprium: ex differentibus speciebus secundum hoc et ex naturis quę suis naturis associabuntur commiscebitur. Quapropter cum enarratio proprij operis quod ex vnaquaque specie commixtionis fuerit: sit inexplicabilis et esse non possit: et cum istorum omnium enarratio generaliter in qualibet figurarum accidentium multis modis possit depręhendi: hęc species auditoribus relinquatur: oportet ut quę in ea sunt particularia: inquirant et obseruent. ¶ Heę vero similitudines stellarum per quas futura contingent cum regionibus et terris in quibus quę futura sunt euenire significant obseruare debemus hoc modo. Cum igi</p>
</section>