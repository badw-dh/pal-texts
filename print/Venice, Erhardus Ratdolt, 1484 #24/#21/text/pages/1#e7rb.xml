<section class="txtsrc"><p>tatum stellarum quarum et operis ac magisterij dispositio: necnon earum quę otium significant peruenimus. ¶ Qualitas autem operis et magisterij non nisi ex trium stellarum proprietatibus que sunt mars et venus et mercurius: necnon ex signorum in quibus fuerint qualitatibus deprehendentur. nam si mercurius auctor operis et magisterij fuerit: natus erit baratator et computator atque doctor: mercator etiam ac numulator: rerum cognitor et immolator: per stellarum quoque vires iudicabit et generaliter in librorum lectionibus ac eorum expositionibus versabitur: dabit etiam et accipiet. quod si saturnus ei testificetur: erit alienarum rerum dispositor: et somniorum interpres: vel in domibus dei occasione alicuius notitie seu diuinationis quę in eo erit commorabitur. Sed si iupiter ei testificetur: erit natus auctor legis et sapiens: cum probis etiam hominibus conuersabitur. quod si auctoritas operis et magisterij fuerit veneris ex odore florum et specierum seu ex vino vel tinctione aut pigmentis: vel ex his quę ad ornatum pertinent: se intromittet: velud mercati species: et medicamina ac florum variationes adornare: et cauponare seu texere: vel pigmenta mercari aut pingere et colores variare: vel seritexere. Et si saturnus ei testificetur: erit eius mercatio in superfluitatibus et mollitijs: eritque deceptor atque nigromanticus: et his similia Sed si ei testificatur iupiter: erit luctator: et coronarum compositor: erit et aptus diuitijs: et eius affluent diuitie mulierum occasione. At si mars soli in figura associetur: eius opus et magisterium cum igne demorabitur: velud opus coqui: conflatorisque metallorum: necnon opus eraminis ac minerarum auri. quod si soli non associatur: nati magisterium in ferro tractabitur vt naues conponere: arare</p>
</section>