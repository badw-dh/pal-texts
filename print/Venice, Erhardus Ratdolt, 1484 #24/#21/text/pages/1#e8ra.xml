<section class="txtsrc"><p>tem fuerit in sagictario vel in piscibus per mortuos diuinabit et malignos etiam spiritus de loco ad locum moueri coget. Sed si fuerit in virgine vel scorpione: erit nigromanticus et astrologus: indicabit occulta et prędicet futura. Quod si in leone vel ariete vel libra fuerit: erit propheta et somniorum interpres ac sapiens. Hec est igitur via quam ad magisteriorum qualitates eorumque species rationabiliter cognoscendas nobis obseruare conuenit. Eorum autem virium quantitates per stellarum fortitudines quę dispositioni dominantur: sunt obseruandę. Nam cum orientales vel in angulis extiterint: erunt illius magisteria: dignitatis et dominationis ac fortitudinis. Sed si occidentales vel cadentes fuerint ab angulis eius magisteria sub aliorum potestate constituentur. Sed si super eos fortunę vicerint illius magisterium erit conueniens et commendabile atque quietum: nec in eo vnquam decipietur. Sed si super eos vicerint infortunę: ęrunt vilia despectabilia atque damnosa et in eis decipietur. Quod si saturnus impeditor fuerit: accidet ibi frigus et prolongatio ac pigritia. Si mars autem impeditor extiterit timor ibi atque destructio continget. Et si vterque fuerit impeditor: erunt in toto tempore vite sue multa inconuenientia. Eorum autem augmentum ac detrimentum ex stellarum qualitatibus quę futuri sunt occasiones secundum eorum habitudinem ad angulos deprehendetur si matutinales seu vespertinales fuerint.</p>
<h3 id=".60"><a class="local" href="#.60" title="anchor"></a><span class="txt">⟨.60⟩</span> ¶ Capitulum .4. de coniugijs.</h3>
<p>QUoniam post pręmissa de matrimonio tractan</p></section>