<section class="txtsrc"><p>in dispositione. et si loca dominantia signa duum corporum extiterint: et cum hoc cum pluribus in figura planetis associentur: erunt nati plures duobus. Eorum quoque numerum nonnunquam augmentat planeta qui hanc proprietatem habuerit. Generis autem nati notitiam auget planetarum genus: qui soli et lunę ascendentique signo associantur in figura quę masculinis et femininis secundum pręmissum modum in nascendi fortitudine superaddit. hec vero qualitas si signum ascendens et luminaria non continuerit: sed eius loco medij cęli locus sit inuentus fuerit: harum matrum partus secundum maiorem partem geminorum vel plurium erit. ¶ Quod autem proprium in trium masculinorum parturitione est: vt quemadmodum contingit in albetatraç qui sunt reges: contingat vt saturnus scilicet et iupiter ac mars cum pręfatis locis in duum corporum signis existant. et est proprium in parturitione trium feminarum: vt id quod in alchatis contingit: eueniat vt luna videlicet ac venus ac mercurius femininus in prędictis locis permaneant. In duorum masculinorum ac vnius feminę parturitione proprium est vt contingat sicut contingit illis qui diasaccora vocantur: vt saturnus scilicet et iupiter ac venus in illis sint locis. Parturient etiam duas feminas et vnum masculum cum id euenerit: quod illis qui dimantarcoris appellantur: euenisse dicitur: vt luna scilicet et venus ac mars: illis in locis existant. Secundum hunc vero modum frequenter contingit vt natus non perficiatur: et vt in ipsius natiuitate quędam impedimenta corpori accidentia contingant. In ipsius etiam quibusdam membris id ex quo nullus timor perueniet absque perfecta occasione contingit. aut erit in eis quoddam horum accidentium secundum partem rei que non apparet.</p>
<h3 id=".48"><a class="local" href="#.48" title="anchor"></a><span class="txt">⟨.48⟩</span> ¶ Capitulum .8. in monstruosis signis.</h3> </section>