<section class="txtsrc"><p>dentem locum pertransibunt. Nam cognito gradu medij cęli: ac gradu pręcedentis necnon et sequetis locum antecedentis gradus prius inuestigando considerabimus: quot temporalibus horis a medij diei circulo distat: numerando ascensiones quę sunt sub gradibus qui sunt inter hunc et cęli medij gradum qui super terram vel sub terra in circulo directo constituitur. post hoc eas per numerum temporum horarum quem pręcedens gradus habuerit diuidemus. Quod si super terram fuerit per diurnalium horarum tempora: et sub terra fuerit per horarum nocturnalium tempora: et quod exierit: erunt hore ipsius longitudinis a medij diei circulo. Quapropter quia circuli signorum partes: quarum longitudo a circulo medij diei est vna eademque quantitas numeri temporalium horarum sunt cadentes super vnum et eundem semicirculum ex pręfatis circulis: oportet ut sciamus in longitudine quanti temporis ex temporibus ęquinoctialis circuli longitudo gradus sequentis a linea medij diei: reddet horas temporales ęquales in numero horis longitudinis gradus pręcedentis a circulo medij diei. Cunque hoc sciuerimus: considerabimus quot temporum ex ęquinoctialis circuli temporibus fuerit longitudo gradus sequentis a gradu medij cęli: cum positio gradus sequentis prima positio fuerit. Hoc autem ex ascensionibus circuli directi depręhendemus. post hoc igitur obseruabimus quanta erit eius longitudo ab eo iterum quod suarum temporalium horarum numerus quę sunt inter eum et medij diei circulum erit: sicut sunt hore gradus pręcedentis: istarum horarum numerum in numerum temporum horarum sequentis multiplicando. At si horę que nobis extiterint respectu medij cęli quod supra terram est accepit</p>
</section>