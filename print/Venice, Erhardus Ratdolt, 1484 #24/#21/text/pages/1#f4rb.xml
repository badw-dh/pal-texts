<section class="txtsrc"><p>vel sibi manum propriam causa mulierum inferet: aut mulierum manibus interficietur. Istud autem eueniet cum ei venus iterum testificabitur. ¶ Quod si ei in figura mercurius associetur: latronum et piratarum insidiatorumue manibus dilacerabitur. ¶ At si in abscissis membra vel imperfectarum formarum signis: seu in cathene capite cum eius domino farseo fuerit: capitis siue membrorum abscisione migrabit. ¶ Et si in scorpione vel tauro fuerit: combustione aut perforatione medicorum incisione vel spasmo: vitę terminos transibit. At si in cęli medio vel in eius opposito permanserit: in cruce suspendetur. Maxime autem si cum ficare et andromade fuerit. Ood si in signo occidentali vel in ascendente locum habuerit: viuus igne cremabitur. Et si in signis quadrupedibus extiterit: cadendo conteretur. Si vero iupiter ei testificetur et infortunatus existat: ira potestatis vel regis mortis subibit iudicium manifestum. Quod si vtręque infortunę iungatur: vel altera alteri opponatur: quemadmodum prędiximus: vt mortis scilicet sit occasio malam vitalis spiritus priuationem peiorabunt. ¶ Dominus autem qualitatis mortis est dominus interficientis loci. Interficientia quidem accidentia in quantitate vel qualitate multiplicabuntur cum vtreque infortunę in locis interficientibus auctoritatem habuerint. Cunque stellarum qualitates huiusmodi fuerint: sepultura carebit et regimine. ¶ Gressibilia vero rapacia volatilia: predatoria: cum in signis horum animalium formarum susceptiuis infortunę fuerint: nec locis interficientibus fortunarum aliqua testificetur: et eis in emisperio inferiori commorantibus: ipsius cadauere pascentur. Cunque planetę locorum interficientium dominatores in locis declinantibus extiterint.</p>
</section>