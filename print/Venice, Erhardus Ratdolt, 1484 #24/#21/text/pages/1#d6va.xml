<section class="txtsrc"><p>fuerint ea per que multipticabimus erunt tempora diurnalium horarum. Si autem fuerit respectu medij cęli quod est sub terra per nocturnalium horarum tempora multiplicabimus: deinde id quod inter vtramque longitudinem ex superatione vnius ad alterum exierit accipiemus: quia ipsum erit numerus annorum quesitorum: et ut hoc quod diximus sit euidentius: arietis principium locus precedens ponatur: locusque sequens: sit geminorum initium. clima etiam in quo fuerimus quemadmodum et illud cuius dies longior est .14. horarum: tempora igitur horarum principij geminorum erunt fere .17. ascendatque primitus arietis initium ita quod capricorni principium sit in cęli medio: tunc etenim erit longitudo geminorum a medio cęli quod est super terram. 148. temporum ex ęquinoctialis circuli temporibus et quia longitudo initij arietis a medio cęli quod est super circulum medij diei est .6. horarum temporalium cum eas in 17. tempora multiplicauerimus que sunt quantitas temporum horarum initij geminorum: eo quod longitudo .1448. temporum non est nisi respectu medij cęli: quod est super terram erit tempus huius longitudinis .102. temporum Sequens igitur locus post tot tempora quot sunt tempora superationis quę sunt .46. ad pręcedentem locum mutabitur: tempora igitur ascensionum arietis et tauri tot sunt fere: quot et ista tempora: hoc autem ita positum est: vt si locus alhileg sit ipse locus ascendens. Sit iterum cęli medium arietis initium ita quod si primam positionem initij geminorum longitudo a medio cęli quod est super terram sit ęquinoctialis circuli temporibus .58. temporum. Quapropter in hoc secundo loco: nobis obseruare conuenit quando erit ea in quibus aries et taurus medij diei circulum abscidunt. Ideoque mediam diem accipimus sic: quandoque ibidem alhileg esse ponimus Item sit occidens arietis principium su</p>
</section>