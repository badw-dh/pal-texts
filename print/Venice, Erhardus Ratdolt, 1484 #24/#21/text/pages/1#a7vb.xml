<section class="txtsrc"><p>notitia valet et proficit ad omnium partium complexionum cognitionem in omni hora. Ideo scilicet quia planum est et apertum: quod vis stellarum efficiens secundum temporum <span data-on="n18"></span>annorum<span class="idlight note" data-off="n18"><a aria-label="18" class="note txt" href="#n18"></a><small class="note" data-sign="18" id="n18"> aunorum <i class="txt">ed.</i></small></span> et angulorum qualitates mutatur. Nam cum omnes res eis assimilantur purę erunt earum qualitates et absque vllius alius commixtione. Quapropter erunt earum opera fortiora. verbi gratia. Stellę naturaliter calefacientes in modis calidis sunt fortiores: et stellę similiter humectantes in modis humidis. Earum vero vires in istorum modorum contrarietatibus non sunt purę: sed alijs rebus admixtę sunt debiles: velut in stellarum calefacientium viribus in modis frigidis: et in stellarum humectantium fortitudinibus in modis desiccantibus euenit. Idem quoque in omnibus alijs modis euenire secundum qualitatum commixtionem non dubitemus.</p>
<h3 id=".13"><a class="local" href="#.13" title="anchor"></a><span class="txt">⟨.13⟩</span> ¶ Capitulum .12. in signis fixis mobilibus et communibus.</h3>
<p>HIs itaque premissis sequitur ut prorias partium circuli signorum mutationes sicut nobis aduenere adiciamus Quę sunt generales vnius cuiusque complexiones temporum quę per ea sunt assimilatę: et quedam etiam suarum proprietarum que soli et lunę cęterisque stell assimilantur: quas nos in sequentibus commemorabimur post premissas signorum vires in semetipsis absque vllius alius commixtione quas eis tantum ex collatione vnius ad aliud assignamus. ¶ Prima nempe signorum differentia est: quod quedam eorum tropica: quedam ęquinoctialia: quedam quoque fixa: et quedam communia nuncupantur. ¶ Tropica namque duo sunt gradus scilicet .30. qui ęstiuali solsticij punctum sine interuallo sequuntur: et sunt cancri gradus Et alij etiam in .30. gradus punctum: hiemalis solstitij ordinatim succedentes</p>
</section>