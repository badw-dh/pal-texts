<section class="txtsrc"><p>quam a calore solis nimis elongatur. In quibusdam autem humectat eo quod eius locus superest lunari sphęrę que terrę proprior existit. et in horum quidem vtroque eius alteratio est festina. Uentorum et hic auctor existit. ob hoc quod eius motus circa solem citus habetur.</p>
<h3 id=".6"><a class="local" href="#.6" title="anchor"></a><span class="txt">⟨.6⟩</span> ¶ Capitulum .5. in fortunis et in infortunijs.</h3>
<p>CUm igitur sint figurę predictę prout diximus sintque naturarum .4. Duę videlicet calor et humor procreantes et efficientes: nil etenim nisi per illa crementum suscipit: duę vero scilicet frigiditas atque siccitas destruentes per eas namque res minuuntur esseque desistunt Duas stellarum <span data-on="n12"></span>erraticarum<span class="idlight note" data-off="n12"><a aria-label="12" class="note txt" href="#n12"></a><small class="note" data-sign="12" id="n12"> eraticarum <i class="txt">ed.</i></small></span> iouem scilicet ac venerem lunam etiam secundum prisce viros auctoritatis fortunas esse dixere. eo quod earum est complexio temperata et quod eis multum caloris ac humoris inest. Opera quidem saturni atque martis operibus predictarum stellarum naturaliter contraria fore testati sunt: eo quod horum alter per frigiditatem intensam et alter per siccitatem intensam operatur. Solem autem atque mercurium in natura siccitatem habere subiunxere. eo quod illi vtriusque prebent effectum: et secundum aliarum stellarum mutationem cum quibus ictisal habuerint: magis quam cęte rarum stellarum alique res mutare compellunt.</p>
<h3 id=".7"><a class="local" href="#.7" title="anchor"></a><span class="txt">⟨.7⟩</span> ¶ Capitulum .6. in masculinitate et foeminitate.</h3>
<p>CUm partium item naturę duo sint prima genera masculinum scilicet et femininum. cumque ex viribus predictis proprię foemina vis sit ex humida substantia: eo quod hęc qualitas in foeminis generaliter inuenitur: et residua qualitas in maribus proprie semper reperiatur: ab antiquis concinne dictum est: lunam et venerem quibus multum inest humiditatis foeminas esse. Solem autem</p>
</section>