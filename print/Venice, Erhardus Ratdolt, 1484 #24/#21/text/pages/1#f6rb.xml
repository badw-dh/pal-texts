<section class="txtsrc"><p>tis dispositores extiterint: et ut nato in omnibus suis rebus bonum siue malum pariter eueniat quandoque contingit: seu propter hoc quod omnes species alhileg aut earum quidem plures in vno eodemque loco concurrerint vel quoniam a se inuicem seggregatę fuerint: et in eodem tempore res eis obuiam euntes vel que omnes seu earum quamplures fortunę vel infortunę fuerint sibimet inuicem conuenerint. Hac igitur via secundum modum naturali rei competentem per res temporum prognosticamur. Uiarum autem particularium quibus temporalis futuri qualitates prognosticantur: ob hoc quod inde prouenientium multiformis est collectio: necnon grauis enarratio: Maxime autem in hoc loco enarrationem proponere idoneum iudicauimus. Eo quod ab illius libri primordio opus generalis naturę stellarum eiusque cum rebus particularibus ut oportet similitudinem secundum speciei rationalis existimationem in commixtione horum explanare proposuimus. Rebus itaque natiuitatum generaliter explicatis: hoc in loco huic libro finem imponere non incongruum existimamus. ¶ Explicit liber .4. Ptholomei in radicanti discretione per stellas de futuris: et in hoc mundo constructionis et destructionis contigentibus</p>
</section>