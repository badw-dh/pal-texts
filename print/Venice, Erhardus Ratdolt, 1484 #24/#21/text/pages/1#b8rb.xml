<section class="txtsrc"><p>TErtia autem quarta est in septentrionali parte terrarum asię maioris: cuius partes armeniam continentes et curucaniam: marichiam: beccatraiam: fasluiran: çufan romatican: sarmaticas quę sunt mulierum regiones: tucsiana et terras ascade quę sunt partes septentrionalis orientalis totius habitabilis regionis: triplicitati quę est inter septentrionem et orientem assimilantur: quam geminorum et librę aquarijque signum componunt: cuius domini sunt saturnus et iupiter cum sunt orientales. Ideoque harum incolę regionum: iouem venerantur et solem. Quibus aurum et diuitię multum affluunt: et eorum actus nitidi sunt: et formosi ac velut oportet sunt item sapientes et diuina inquirunt et obseruant auimarum suarum qualitates a veritate et iustitia non declinant: sunt liberales: intellectusque boni ac immutabiles nequitias abhorrentes. Integra est et incorruptibilis eorum amicitia: pro consanguineis rebusque laudandis et honestis morti se leuiter tradunt: sunt casti et abstinentes: carissimis intendunt vestibus grandia donant: actusque sui sunt pręclari: hęc autem in maiori parte offert: saturni iouisque societas in hęc quod sunt orientales. ¶ Istorum autem qui sunt in parte eurfame<span class="note"><a aria-label="42" class="note txt" href="#n42"></a><small class="note" data-sign="42" id="n42"> <i class="txt"><hi rend="italic">eurfame</hi>: cf. MS P: <hi>eursanie et marhiaie</hi> (DJ)</i></small></span>: et mathiaie necnon armenię signo geminorum et mercurio proprię assimilantur. Quapropter mobiliores et circa deceptiones sunt procliuiores. At hij qui sunt in parte terrarum fassluire: bacatraie: çirice: librę assimilantur et veneri. Ideoque sunt harum regionum habitatores multarum pecuniarum musicam atque</p>
</section>