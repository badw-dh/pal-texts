<section class="txtsrc"><p>entię debitam attingere nequeunt. ¶ Accidit item generaliter quod ad nullam qualitatem istius materiei scientiam veraciter sed opinabiliter peruenimus. Maxime autem ad id quod ex multis dissimilibusque rebus colligitur. Contingit etiam cum hoc quod erraticarum stellarum figurę in antiquis formatę temporibus sunt illę per quas nostrorum temporum figuras que eis assimilantur consideramus et super earum effectus. id quod prisce auctoritatis viri rerum inspectores per suorum temporum figuras depręchenderunt iudicamus: que nostris forsan figuris multum vel parum propter longas earum circuitiones assimilantur. Quod autem heę figurę prorsus eis assimilentur. ita ut que in cęlis et que in terris sunt: ad id quod tunc fuerant reuertantur: nequaquam est possibile: nec ab aliquo dici poterit: nisi qui stulte. deridendo perfecte se id scire confiteatur quod a nullo <span data-on="n4"></span>unquam<span class="idlight note" data-off="n4"><a aria-label="4" class="note txt" href="#n4"></a><small class="note" data-sign="4" id="n4"> undequam <i class="txt">ed.</i></small></span> perfecte sciri potuit: vel qui se ad id peruenisse dicat: ad cuius peruentum nullius mortalis vita suffecit: His etiam occasionibus per quasdam horas in iudiciorum prognosticatione fallimur: quoniam exemplaria per que adiscimus. his quibus iudicamus non assimilantur. Nam cum aeris accidentia in aere perscrutamur. ob hoc nobis <span data-on="n5"></span>reperta<span class="idlight note" data-off="n5"><a aria-label="5" class="note txt" href="#n5"></a><small class="note" data-sign="5" id="n5"> reppertui <i class="txt">ed.</i></small></span> difficilia sunt: quoniam occasionum que sunt in aere grauis est inuentio: et si que  per cęlestia fuerint occasiones deprehendimus. Cunque super hominum natiuitatibus loquimur: secundum collectiones virium rerum multas et non friuolas in hoc percipimus occasiones que etiam per se res variare compellunt. Seminum namque differentię. mutationum qualitates multum iuuant. quia cum regio quelibet eiusdemque regionis aer vnius eiusdemque sunt modi. vnaque sęminum differentias: ad suę speciei competentem formandam imaginem vires optinet. velut hominis et equi cęterarumque bestiarum semem. Ortuum item loca res magna conuertunt mutatione. Cum <span data-on="n6"></span>sęminum<span class="idlight note" data-off="n6"><a aria-label="6" class="note txt" href="#n6"></a><small class="note" data-sign="6" id="n6"> sęmiminum <i class="txt">ed.</i></small></span> et enim vnius fuerint speciei differentię. velut hominum semen. et aerum item qualitates eodem extiterint. multas ac magnas in corpore et</p>
</section>