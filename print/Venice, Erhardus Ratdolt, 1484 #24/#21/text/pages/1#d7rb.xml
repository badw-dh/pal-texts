<section class="txtsrc"><p>gulorum: duarum temporalium horarum quod est illarum 6. horarum pars tertia: tertiam partem de .12. quę superatio sunt accipimus quod est .4. Si autem ille hore longitudinis a medio .C. longitudo fuerint: addimus illa .4. tempora super 58. Si vero fuerint longitudo ab occidente: illa eadem .4. de .70. minuemus. Idoneum est igitur ut ex hoc modo quantitates temporum prędictarum longitudinum sicut conuenit et oportet: addiscamus. Remansit autem nobis vnamquamque speciem rerum premissarum ipsi alhileg obuiantium notificare: que illarum que breuioris sunt temporis fuerint occidentia: et quę fuerint ex his quę vocantur felimecaturaç: et alia etiam que ei obuiare dicuntur. Cuius rei cognitio erit ex scientia iniquę obuiationis impedientis: et bone iuuantis que secundum mox predictum modum euenire dicuntur nec non ex initijs annorum sequentium super quos locus ille qui ipsi alhileg obuiauerit significationem habere non dubitatur. Nam cum iniqua et infortunata fuerint obuiationis loca: fuerintque loca stellarum in annorum subsequentium initijs impedientia loca dominantia: illud quod inde proueniet veraciter esse mortem nobis scire non est incongruum. At si alterum istorum duorum tantum bonum fuerit id quod inde continget magnum felicaturaç esse non dubitamus que sunt ipedimenta grandia magni timoris. Quod si vtraque bona fuerint pigritiam et debilitatem vel impedimentum aut exulationem seu peregrinationes inde contingere manifestum est proprias autem species in vnaquaque istarum rerum contingentes ex similitudine loci rei obuiantis rebus natiuitatis deprehendemus. et cum quandoque dubitauerimus qui locorum earum interfectores esse debeant: nihil nobis prohibere poterit: quin existimemus et obseruemus res quę in vnaquaque renati perueniunt ad alhileg: et in hoc quod inde futurum est: id quod ei assimilatur quod ex acci</p></section>