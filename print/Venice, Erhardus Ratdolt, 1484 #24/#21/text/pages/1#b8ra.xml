<section class="txtsrc"><p>ti et stellarum motuum obseruatores. Qui autem capricorno et saturno assimilantur sunt indi arbalui et taurosi: ideoque deformes et sordidi: animarum suarum qualitates sunt ferocissimę. ¶ Alię vero huius quartę partes quę versus habitabilis terrę dimidium sunt idaurace regiones sureque profundę terrę iudeorum cunice caldaice urchime: ac habitatę arabum regiones Harum autem omnium situs respectu istius totius quartę est in parte quę ponitur inter septentrionem et occidentem: assimilaturque triplicitati: quę est inter septentrionem et occidentem quę ex ariete et leone et sagictario colligitur: cuius domini sunt iupiter mars et mercurius. Quapropter viri has regiones habitantes mercatione et commutationibus vtuntur: sunt deceptores et proditores ac vilipendentes. In suarum autem animarum qualitatibus vincit pusillanimitas et generaliter sunt bifarij: atque bilingues: quia prędictis stellis assimilantur. Istorum autem hij qui sunt in parte terrarum sirię profundę ac idumeę regiones terręque iudęorum arieti et marti proprię assimilantur. Ideoque in maiori parte instabiles proditores creatorem ignorantes. At homines cunice regionis et caldęi habitatoresque vitanie soli assimilantur: atque leoni. vnde sanicordes sunt: et misericordes: stellarum scientiam diligentes et solem inter cęteras stellas proprie venerantes: habitatę vero arabum regiones sagictario et ioui assimilantur. Quapropter ipsarum terrarum fertilitas est eorum nomen quod est habitatio: et fertilitas. Ibi sunt etiam ciborum saporamenta. Quarum regionum homines sunt bene morigerati audaces et regnare desiderantes</p>
</section>