<section class="txtsrc"><p>Has vero prędictas variationes: non nisi secundum maiorem partem protulimus: quin aliter ideo non tamen qua ut prędiximus in rerum singulis euenire possit. Nunc autem necesse est ut nominatim in oportuna quantitate particularia generaliter indicemus.</p>
<h3 id=".29"><a class="local" href="#.29" title="anchor"></a><span class="txt">⟨.29⟩</span> ¶ Capitulum .3 in similitudine regionum cum triplicitatibus et stellis.</h3>
<p>QUoniam igitur figurę triplicitatum quę formantur in circulo signorum sunt .4. velut ostensum est in pręmissis Et arietis leonis ac sagictarij triplicitatem inter septentrione et occidentem esse diximus: cuius primus dominus est iupiter: est enim septentrionalis cui mars in dominio associatur quoniam est occidentalis. Tauri vero virginis et capricorni triplicitatem inter meridiem et orientem cuius primus dominus venus quia est meridiana eique in dominio saturnus associatur est enim orientalis. Geminorum autem librę et aquarij triplicitatem inter septentrionalem et orientem cuius primus dominus saturnus quoniam est orientalis: eique iupiter in dominio associatur est enim septentrionalis. Cancri quoque scorpionis ac piscium triplicitatem inter meridiem et occidentem: cuius primus dominus mars: est enim occidentalis cui venus in dominio quia meridiana est associatur. ¶ Quoniam hęc ita sunt habitationisque nostrę locus in .4. quartas diuiditur: quę triplicitatibus numero sunt ęquales eiusque latitudo diuiditur a linea quę transit per nostrum mare: et incipit a loco qui vocatur transitus abrucalis peruenitque ad flumen qui dicitur citicon: et est in dorso montano quod ei ex orientali parte subsequitur: et per hanc lineam diuiditur quod est inter septentrionem et meridiem Longitudo vero ipsius</p>
</section>