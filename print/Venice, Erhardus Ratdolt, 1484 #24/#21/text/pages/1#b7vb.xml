<section class="txtsrc"><p>duorum dominorum naturas imitantur: venerem namque venerantur et vocant eam asis Saturnum autem solem lucidum appellant. Quidam etiam horum sunt qui futura pręnunciant: custodiunt et accurate obseruant: membra generantia: et illa pro diuinantibus habent: eo quod prędictis stellis que naturaliter sunt eodem modo generatrices assimilantur: suos etiam parentes venerantur Sunt homines calidi: qui venereos actus multum exercent: et in eis plusquam oporteat sollicitantur: sunt saltatores et salientes: instrumentorumque musicorum tactores: eorum quoque corpora sunt apte carneitatis: semetipsos pingunt et adornant propter venerem: mores etiam eorum plani sunt propter saturnum: et manifeste non occulte propter matutinalem figuram: cum mulieribus coeunt: sodomiticum scelus viriliter abhorrent: ideoque quamplurimis eorum accidit ex proprijs mulieribus filios procreare. In hęc etiam cum pectoribus indicant: assimilantur propter matutinalem ascensionem: et quia dominatrix corporum virtus quę cordibus eorum inest: fortitudini solis assimilantur: sunt etiam secundum maiorem partem in modis induendi se: et in venustandi ac in omnibus quę corpori pertinent molles et effeminati propter venereas qualitates: sunt et magnanimi fortes bellatores quia saturnus est orientalis. Item cum heę regiones diuiduntur qui sunt ex regionibus farachie nudhie parthie tauro et veneri assimilabuntur. Idoque harum regionum habitatores vestimentis venereos colores habentibus vtuntur: quibus totum corpus tegunt pręter pectus: et generalitur effeminati sunt et delicati. At qui et virgini et mercurio assimilantur sunt babiloni: cultoresque insulę et regionum assur. Quapropter hij suut in doctrinalibus peri</p>
</section>