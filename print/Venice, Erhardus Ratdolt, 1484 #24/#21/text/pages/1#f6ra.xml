<section class="txtsrc"><p>bus contingentium cognitionem non minimum adiuuat: existentiam itaque saturni in locis temporis vniuersalium: iouis quidem in locis annorum: solis autem martis: veneris mercurijque in locis mensium: lunę vero in dierum locis obseruabimus: ex planetis temporum vniuersalium dominos in esse futuri: ac eidem perfectionem considerabimus temporumque perticularium dominos: in huius augmento vel diminutione secundum rerum in locis <span data-on="n104"></span>existium<span class="idlight note" data-off="n104"><a aria-label="104" class="note txt" href="#n104"></a><small class="note" data-sign="104" id="n104"> existtium <i class="txt">ed.</i></small></span> similitudinem inspiciemus: hoc etenim erit occasio fortitudinis et debilitatis accidentium. Nam proprietatum vniuersalis qualitatis et spatij temporis significator locus alhileg dominusque temporum vniuersalium qui terminorum est dominus: prehibetur ob hoc quod vnaqueque stellarum istarum in ipsa eademque natiuitate: cum locis stellarum quarum primus fuerit dispositio similitudinem habuerit. Sed rei accidentis bonitas: siue malitia ex proprietatibus qualitatum naturę dominorum temporum eorumque complexione in faciendo bonum siue malum: ne cum ex eorum in principio cum re dominatrice: similitudine seu contrarietate deprehendetur. At in quo temporum proprie futurum contingat ex signorum rei anni et mensis dominantium qualitatibus quas secundum loca que futuri sunt occasiones habuerint: necnon ex qualitatibus contingentibus cum planetę ac sol et luna in signis rei annorum et mensium dominatoribus extiterint indicabitur. Nam planetę qui cum predictis locis ab hora principij que natiuitatis dicit conuenerant eisque in figura hora existentię conuenienter associati fuerit: bonum in re futura significabunt. Cunque in contrario fuerint ei malum annunciabunt. Illi autem qui eis inconuenienter associabuntur ut sit scilicet in earum oppositione per diametrum vel in .4. aspectu et in contrario alaiç: erunt aduersitatis occasio. In alijs vero qualitatibus nihil operabuntur. Quod si idem planetę in temporibus et in esse potestatem habuerint natur a futuri boni seu mali superfluitatem et augmentum sentiet. hoc autem necessario magis continget: cum potestate super occasionem ad hoc ut temporibus solummodo dominentur caruerunt. Immo propter hoc quod ipsi iterum in principio natiuita</p></section>