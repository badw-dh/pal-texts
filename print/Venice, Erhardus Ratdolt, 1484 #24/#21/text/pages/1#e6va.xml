<section class="txtsrc"><p>natus lucrabitur: et extraneorum hereditatem hereditabit. Stellę quidem quę fuerint ex haiç stellarum dispositionem habentium cum eis testificantur: nati possessionem apud eum remanere et saluari designabunt At si stellę quę ex haiç contraria fuerint super loca auctoritatis eleuentur vel ad ipsa subsequentes eant: amissionem substantię demonstrabunt. Uniuersale vero tempus in quo istud eueniet ex stellarum quę futuri sunt occasio aspectibus ad angulos vel ad loca ad angulos ascendentia depręhendetur.</p>
<h3 id=".58"><a class="local" href="#.58" title="anchor"></a><span class="txt">⟨.58⟩</span> ¶ Capitulum .2. de prosperitate et in valitudine nati.</h3>
<p>REs autem valitudinis et eiusdem in valitudine prosperitates ex luminarium ac ex stellarum ea circundantium qualitatibus: et ut eorum itidem similitudinem cum hoc attendimus et obseruare necesse est. Cum enim vtraque luminaria in signis masculinis fuerint: et vtrumque vel eorum alterum in angulis extiterit. maxime autem illud quod dominus haiç fuerit et .5. stellę erraticę ea circundederint: circundantesque solem matutinales et lunam ambientes vespertinales extiterint: ipsum natum regem fore non dubitabimus. Sed si stellę quę ea circundant in angulis item extiterint aut cum angulis supra terram existentibus in figura societatem habuerint: erit natus magne valitudinis atque potentissimus et rex mundi: eius etiam fortuna: cum stellę circundantes dextrę fuerint et angulis super terram existentibus fuerint associatę: augmentabitur. Cum autem cęterarum stellarum qualitates velut hęc qualitas fuerit: solusque sol in signo masculino rotauerit:</p>
</section>