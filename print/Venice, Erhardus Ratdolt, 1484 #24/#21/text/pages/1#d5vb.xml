<section class="txtsrc"><p>unt in locis sibimet conuenientibus fuerint nec in huiusmodi locis alię permanserint. maxime autem cum stellę vnius speciei fuerint orientales: alteriusque speciei stellę occidentales. Quapropter eorum que sunt sub radijs in occidendo iuuando ac saluando nos nihil generaliter oportet obseruare: nisi ut luna sit alhileg. tunc etenim ipse idem locus solis erit interfector: et tunc etiam si infortuna que cum ipso fuerit cum impedierit et nulla fortunarum eum adiuuauerit considerabimus ¶ Numeros autem qui sunt secundum longitudinem quam inter locum alhileg et locum abscisorem inuenimus ut dissolute et qualitercunque sumatur minime conuenit. Quemadmodum plurimi faciebant qui secundum quantitatem temporum ascensionum graduum illius longitudinis hoc super esse dicebant: nec etiam ut hoc aliquo tempore consideremus nisi cum ascendens fuerit ipse locus alhileg: vel vnus locorum ascendentium ad ascendens Illos igitur qui naturali consideratione hanc speciem obseruauerint: omnibus modis vnum obseruare conuenit scilicet quot temporum ex ęquinoctialis circuli temporibus erit locus stellę: vel figurę sequentis loco stellę: vel figurę pręcedentis in natiuitate eo quod ęquinoctialis circuli tempora circulum oriçontis et meridiei lineam ęqualiter perambulant: qui duo sunt per quos consimiles longitudines locales accipiuntur: unumquodque vero ęqunoctialis circuli tempus loco vnius anni solaris constituitur. Conuenit igitur ut cum ipse locus alhileg pręcesserit et super orientalem circulum oriçontis fuerit: tempora ascensionum graduum ab ipsa hora vsque ad horam que interficit accipiantur: ob hoc quod post hanc quantitatem temporis ęquinoctialis circuli: in loco alhileg qui est orientalis circulus oriçontis erit interfector. cunque fuerit alhileg in linea medij diei et ascensiones circuli directi secundum quas erit tempus transitus illius partis circuli signorum in circulo medij diei: acci</p></section>