<section class="txtsrc"><p>cunque lunam saturnus aspexerit: mortem vel egritudinem generabit: luna vero cum orientalis fuerit per febres cum tremore mortem annunciabit: et cum fuerit occidentalis occasione corrodentium apostematum et conmestionum vel in muliebribus membris contingentium illud eueniet. ¶ At sciendum quod species particularium impedimentorum vel infirmitatum seu mortis quę parentibus accidunt signorum qualitates que cum his quę prędiximus: nobis obseruare conuenit. In quibus stellę proprię qualitatis opifices inuenientur: necnon signorum qualitates quorum mentionem faciemus: et quorum etiam esse explanabimus. cum res natiuitatum enarrabimus: et ut in die proprie solem et venerem: in nocte vero saturnum et lunam obseruemus. Illud etiam quod ad inuestigandas residuas res particulares parentum nos obseruare oportet est: ut locum patris vel matris qui secundum haiç fuerit ascendentis loco ponamus: et omnes eorum res obseruemus: sicut ipsis parentum natiuitatibus facimus: quemadmodum in sequentibus probauimus ex accidentalibus et opificibus modis: qui in generalibus speciebus inueniuntur. Modorum autem coadunationis occasionum ad inuicem nobis hic et vbique memoriam habere conuenit: ut consideremus quod cum planetę qui locis exquisitis dominabuntur vnius speciei non fuerint: sed ex speciebus differentibus vel contrarium operantibus ex planetis quorum vires super ipsum sunt maioris auctoritatis: illum qui maiores auctoritates habuerit: accipiemus ita ut et ipse rei futurę conueniat et per ipsum istarum rerum naturę contingant. Quod si eorum auctoritates ęquales extiterint: et stellę cum eis eleuatę fuerint: leuiter ad notitiam rei coadunate ex istarum naturarum differentium commixtione perueniemus. Si autem fuerint separate: id quod ex accidentibus ei assimilatur secudum horas particulares vnicuique ipsorum</p>
</section>