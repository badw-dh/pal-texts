<section class="txtsrc"><p>buemus. Quod si nullius planetarum in illo gradu permanserit: nec eis quis in figura associatus fuerit illa viciniori planetę gra-dum illum precedenti conuenit ut assignemus donec ad illum qui gradum predictum gradum sequentem respexerit: perueniamus: et huius ad illum secundum signorum successionem sit aspectus. dehinc sequantia tempora prefato donentur: vsqueque ad illum qui eum subsequitur applicemur. Et similiter in omnibus faciendum esse decernimus: planetas etiam in suis terminis existentes constituemus quosdam ex planetis quos obseruauerimus et quos quasi dispositores posuerimus. Numerum autem annorum numero graduum longitudinum dari conuenit. Alhileg igitur ab ascendente sumpte: numerus annorum numero temporum ascensionum climatis in quo natiuitas fuerit ęqualis assignabitur: alhileg autem a cęli medio deprehense: amni quorum numerus numero temporum transitus per cęli medium ęquabitur: prębeantur. In alijs etiam alhileg aliunde sumptis hoc ordine procedemus: et secundum earum appropinquationem ad angulos numerum ascensionum vel occidentium seu per medium cęli transitus: quemadmodum in enarratione spacij vitę explanauimus: accipiemus. hoc igitur modo prefato: res rerum temporum vniuersalium dominatrices deprehendentur. ¶ Dominatrices autem rerum annorum cognoscentur cum annorum numerum a natiuitate sumpserimus et ab vnoquoque locorum alhileg incipiendo vnicuique signorum secundum sui successionem annum vnum proiecerimus: et illius signi dominus in quo numerus terminatus fuerit reseruabitur. hoc idem et in mensibus faciemus. Nam numerum mensium qui ex natiuitate preterierunt accipiendo a locis quorum est anni dispositio .28. dies vnicuique signorum proijciemus. quod et similter in diebus faciemus. Numerum etenim dierum a die natiuitatis sumentes: a locis mensium vnicuique signo duos dies et tertiam abijciemus: planetarum iterum existentiam in locis temporum nos obseruare conuenit. Hoc etenim futurorum in tempori</p></section>