<section class="txtsrc"><p>collo sunt opera: saturninis operibus parificantur: et licet modicum martialibus operibus assimilantur. Stella vero lucida in corde leonis posita: quam vocant regiam: quemadmodum iupiter et mars operatur. Stella quidem in eius dorso posita. Claraque stella in ipsius cauda locata veneris et saturni viribus coęquentur et licet modicum mercurium in operibus imitantur. Due vero huius coxis insitę a veneris mercurijque viribus non discedunt. ¶ Item in virgine illarum quę in eius vertice: earumque que in illius oculo: necnon in eius alę meridianę extremo figurantur opera: a mercurialibus effectibus non remouentur et martis operibus licet parum assimilantur. Alię quoque stellę lucidę que in eius ala septentrionali necnon quę in eius dorso formantur ab operibus mercurii non discrepant: et quamuis modicum martis gerunt similitudinem. Stella vero lucida in eius ala septentrionali gesta: quam almucedeme alacaf appellant ut saturnus atque mercurius operatur. At opus stellę quę dicitur açimech alaaçel a veneris viribus non recedit et mercurialibus aliquantisper assimilatur. In eius autem pedum summitate positę: et ex ea parte a qua protrahunt fimbrias: mercurialibus et martis viribus coęquantur. ¶ et quę iu extremo duarum açubene scorpionis apparent: insitis operibus: saturnum atque mercurium immitantur: et quę earum medietatem optinent: saturni viribus assimilantur: et licet modicum martis sequuntur complexionem. ¶ Earum quidem que in scorpione notantur illius luculentę vires quę in illius fronte sibi locum vendicant a martis viribus non recedunt. Trium etiam quę in eius ore sunt media quę lucidissima est: et parum habet rubedinis vocaturque cor scorpionis. a martis operibus non separatur et licet modicum: iouis vires <span data-on="n15"></span>assumit<span class="idlight note" data-off="n15"><a aria-label="15" class="note txt" href="#n15"></a><small class="note" data-sign="15" id="n15"> assummit <i class="txt">ed.</i></small></span>. Quę autem in ipsius caudę nodis constituuntur veneris et saturni viribus assimilantur. At in eius aculeo constitutę martis ac mercurij</p>
</section>