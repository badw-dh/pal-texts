<section class="txtsrc"><p>iusque rei future receptionem coaptat. ¶ Rursus non est extimandum quod superiora super sua significata procedant ineuitabiliter: velut ea quę ad diuina dispositione contingunt: et quę nullatenus sunt euitanda: necnon quę veraciter et ex necessitate proueniunt: immo scire debemus: quod cęlestium vires fiunt dispositione diuina. quę prohiberi nequęunt: quin veraciter eueniant. et item quod terrestrium variatio naturali calle procedit que variantur: et primas rerum superiorum occasiones accidentaliter suscipiunt: et quod quedam etiam accidentium generali nocumento. non ex alicuius rei proprietate contingunt hominibus: velut in grandi mutatione aeris: a qua vix nobis precauere possumus: multorum eueniunt hominum exitus: qui ex aeris excessu vel mortalitate aut submersione contingunt: hęc autem iccirco contingunt: quoniam magna et fortis occasio breuem atque debilem super occasionem superat: et quod quedam accidentium: secundum naturales et proprias <span data-on="n10"></span>unicuique<span class="idlight note" data-off="n10"><a aria-label="10" class="note txt" href="#n10"></a><small class="note" data-sign="10" id="n10"> vnicuiusque <i class="txt">ed.</i></small></span> complexionis accidunt qualibet mutatione sibi contraria. Quoniam hęc igitur huiusmodi sunt: probatum est in rebus generalibus et indiuiduis quod ea accidentia quorum prima occasio fortior et maior est omnibus occasionibus sibi contrariis quomodo necessario contingent. Sciendum est item quod ea que sic se non habent cum contrarium eque forte receperint: leuiter mutabuntur. Quę vero hęc non inuenerint primas naturas imitabuntur quod pigritia et insipientia non necessarijs viribus euenit. Idem etiam in omnibus quorum initia naturalia sunt: euenire videmus: ut in naturis quorundam lapidum atque vegetabilium: necnon et viuentium et apostematum: ac infirmitatum: quę necessario aliquid operantur: <span data-on="n11"></span>quorundam<span class="idlight note" data-off="n11"><a aria-label="11" class="note txt" href="#n11"></a><small class="note" data-sign="11" id="n11"> quorumquadam <i class="txt">ed.</i></small></span> sunt ut id operentur nisi eis ab aliquo contrario contradicatur. Similiter etiam conuenit omnibus in hac scientia versantibus quę hominibus accidunt accidentia considerare: ac in ipsis naturaliter prognosticari: et ut falsis non adhereant opinionibus cum quędam ideo euitari nequęant quod occasionum a quibus procedunt quedam sunt multę</p>
</section>