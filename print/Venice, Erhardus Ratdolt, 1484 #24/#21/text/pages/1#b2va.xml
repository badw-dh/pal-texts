<section class="txtsrc"><p>altiorem circuli medietatem septentrionalem mutabitur: Cunque librę signum ingreditur ad inferiorem circuli medietatem meridionalem proprium iter aduertit. Quapropter arietis signum in quo longitudo dierum: eorumque caloris naturalis augmentum inchoat: solis exaltationem posuere: libram vero propter prędictarum occasionum contrarietates: eiusdem casum fore dixere. ¶ Saturnus autem ut eius a sole longitudo foret oppositionis: sicut et in domibus: eo quod vbi calor crescit frigiditas remittitur: et vbi frigiditas intenditur calor remittitur librę signum pro exaltatione. arietem vero pro casu recepit. ¶ Item cum luna fuerit in arietis signo cum sole quod est eius exaltatio. quoniam post hęc prius apparebit in tauro: in quo initium <span data-on="n26"></span>augmenti<span class="idlight note" data-off="n26"><a aria-label="26" class="note txt" href="#n26"></a><small class="note" data-sign="26" id="n26"> augmennti <i class="txt">ed.</i></small></span> sui luminis erit quasi principium: fuit eius exaltatio in tauro: quod est primum suę proprię triplicitatis signum. In scorpione vero signo quod in illius oppositione formatur: eius casus designatur: ¶ At quia iupiter est autor ventorum septentrionalium qui res oriri faciunt et quoniam cum in maiori declinatione septentrionali fuerit que est in cancro: ipsius vis propria apparebit ventosque septentrionales efficiet: ei cancri signum exaltationem et capricornum casum tribuere. ¶ Mars autem quoniam naturaliter est comburens et maxime cum in capricorno fuerit: eo quod eius declinatio tunc est in parte meridionali in capricorno iouis exaltationi contrario sublimatur Cadit autem in cancro. ¶ Rursus quia venus naturaliter humectat: maxime autem in signo piscium: in quo veris humiditas apparere eiusque vis naturalis incipit crescere: in piscibus exaltatur et in virgine cadit. ¶ Mercurius autem quoniam desiccat: in contrarium veneris in signo scilicet virginis exaltatur: in quo autumnus qui est siccus incipit apparere: cum eius iterum propria vis crescit in veris contrarium:</p>
</section>