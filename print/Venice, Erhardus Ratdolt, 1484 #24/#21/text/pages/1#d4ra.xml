<section class="txtsrc"><p>in loco iterum ex figuris signorum in quibus infortunę steterint: quę luminaria vel angulos continuerunt. Item si signa fortunarum hoc in loco nulli prędictorum loco testificetur: erit natus non loquens: eiusque fortuna veraciter et perfecte mutabitur. Si iupiter autem vel venus testificetur: nati proprietas in quo fuerit illa mutatio erit vt honoretur et sublimetur eo quod ex hoc illa figura armasorodhotis continget id est figura ex venere et mercurio denominata: necnon figura que nuncupatur arfocaraçietu: et his similia. ¶ Mercurius ipse si testificetur: fiet natus cum his somniorum interpretator: et ex his erit eius victus pręter quod surdus erit et absque dentibus. In alijs vero rebus erit conuenientis naturę et subdolus ac deceptor.</p>
<h3 id=".49"><a class="local" href="#.49" title="anchor"></a><span class="txt">⟨.49⟩</span> ¶ Capitulum .9. in his qui non creuerunt.</h3>
<p>POstquam eorum qui non creuerint sermocinatio restat de illorum elocutione quorum per natiuitatis hora contingentia notitiam habere querimus. Hanc autem enarrationem ob hoc quod istud quesitum capitulum ab istorum duorum vtroque modorum non longe remouetur: quandoque locutioni de vita adherere: quandoque vero illi contrariam esse: eo quod huiusmodi inuestigationis vis quibusdam variationibus alteratur: sciendum est: Sermo namque vitę non est nisi in his om nibus qui vitam senserunt. Hi autem sunt quorum vita solari circuitione quod est vuius anni spatium nequaquam minor habetur. vita vero que est in fortitudine est id quod minus esse dicitur: vt sunt menses dies: et horę. Eorum autem qui non creuerint sermocinatio est</p>
</section>