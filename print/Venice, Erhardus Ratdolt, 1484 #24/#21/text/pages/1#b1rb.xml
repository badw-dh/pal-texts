<section class="txtsrc"><p>tingunt: eo quod in ęqualibus circumferentijs circulorum paralellorum ęquinoctiali circulo feruntur. Istarum autem partium illę quę in medio ęstiualis circuli formantur: sublimes dicuntur: et que sunt in hiemalis circuli medio nominantur infimę. ob hoc quod cum sol per ęstiualis circuli medium progreditur. dies noctibus maiores efficit. Cum autem hiemalis circuli medietatem illuminat: dies noctibus breuiores esse demonstrat.</p>
<h3 id=".17"><a class="local" href="#.17" title="anchor"></a><span class="txt">⟨.17⟩</span> Capitulum .16. in signis se inuicem aspicientibus et sibi in fortitudinibus ęquatis.</h3>
<p>DIcunt item quasdam esse partes que alijs partibus in fortitudinibus ęquantur: cum earum longitudo ab vno quolibet puncto ex duobus punctis tropicis: vna est et eadem: eo quod cum sol per quemlibet istorum duorum punctorum perrexerit dies diei: noctique nox ęquabitur: et tempora horarum erunt eadem: Aiunt etiam quod heę partes propter predictas occasiones se inuicem aspiciant: et quod vnaqueque earum ab eisdem oriçontis partibus ascendat in oriente: et in eisdem partibus in occidente occumbat.</p>
<h3 id=".18"><a class="local" href="#.18" title="anchor"></a><span class="txt">⟨.18⟩</span> Capitulum .17. in signis sibi contradicentibus et inter quę nulla fit colligatio.</h3>
<p>PArtes quippe que contradicentes et extraneę nuncupantur illę sunt inter quas ex modorum predictorum affinitatibus nulla continetur affinitas id est nec sunt ex pręcipientibus: nec ex obedientibus nec ex se inuicem aspicientibus que sunt in fortitudinibus ad inuicem ęqualia: nec sunt ex his quę per aliquam .4. figurarum positarum aliquam habeant ad inuicem affinitatem id est per diametri</p>
</section>