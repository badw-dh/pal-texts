<section class="txtsrc"><p>dium semper extenduntur: ibique ex omni parte coniunguntur: Manifestum est etiam ex pręmissis quod omnium planetarum vires inueltigandę sunt ex eorum naturis propriis et ex signis: nec non ex figuris quas habent in collatione solis: anguli quoque secundum horum omnium prędictum modum. ¶ In houm autem virium quantitate scire debemus quod cum fuerint orientales et eorum motus proprius augmentabitur: erunt tunc quam fortes esse poterunt: Cunque minuetur eorum motus occidentalesque fuerint: erunt debiles quantum esse cuibunt.<span class="note"><a aria-label="35" class="note txt" href="#n35"></a><small class="note" data-sign="35" id="n35"> <i class="txt"><hi rend="italic">cuibunt</hi>, cf. MS M: <hi rend="italic">quibunt</hi> (DJ)</i></small></span> ¶ Idem etiam eis contingit: secundum suorum oriçontium qualitatem. Nam cum in cęli medio fuerit vel cum ad cęli medium ascenderint: erunt fortissimi. gradatim autem a fortitudine declinant secundum eorum a cęli medio remotionem. Cum enim in ipso orientali puncto oriçontis extiterint non erunt ita fortes: in occidentali vero minus: et cum sub terra fuerint in oppositione medii cęli: vel inter occidentem et angulum terrę: minus adhuc fortes existent. Similiter etiam fortes esse dicuntur cum non ex hac sed ex alia figura aliquam habuerint cum ascendente societatem. Cum autem istorum nil fuerint debiles erunt et nullam fortitudinem habere putabuntur.</p>
<h3 id=".26"><a class="local" href="#.26" title="anchor"></a><span class="txt">⟨.26⟩</span> Incipit subsequenter tractatus secundus libri .4. in quo sunt .13. capitula.</h3>
<h3 id=".27"><a class="local" href="#.27" title="anchor"></a><span class="txt">⟨.27⟩</span> Capitulum primum in istius scientię generali diuisione.</h3> </section>