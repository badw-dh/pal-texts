<section class="txtsrc"><p>autem quia mars .15. annis .5. loco constitutis dominatur qui sunt anni roboris atque vigoris et numero proprie rotationis ipsius ęquantur: vitę grauitas ac impedimentum et aduersitas incumbunt: animę vero cum corporibus anxietates et impedimenta sustinent: et corporis declinatio fere sentitur et intelligitur: operabitur etiam homo grandia vnde sibi summus labor eueniet: quorum explicationem ante sue mortis accessum expetit: deinceps autem ioui: sexti loci senem vendicanti senectutis annos .12. sue proprie circumrotationi ęquales assignamus in quibus homo ab operibus corporis et laboriosis necnon et ab anxietate manuum retrahit: animamque suam deinde periculo non committat: pro quibus omnibus sanum mentis habitum induens bone conseruationi studebit: et pre sua magnanimitate turpia negligens in omnibus rebus desiderando prouidus: necnon sermocinator et consolator habebitur. In hoc etiam tempore circa libertatem et honorificentiam bonamque famam cum pudore et reuerentia maxime solicitabitur. Post hos autem anni saturni velut in extremo positi qui sunt senij: nec ante vitalis locis ęgressum terminati: ordinatim eueniunt. Hos frigidior corporisque motus: grauedo delectationis: et appetitus diminutio: necnon et natura festina declinatio commutantur. hęc autem qualitas vitam hominis exuit: impedimentum et tristitiam modicamque rerum sustentationem propter suorum motuum debilitatem imprimit. hę sunt igitur qualitatum temporum proprietates que secundum generales res naturę apparent. particulares vero temporum proprietates: quoniam non nisi ex natiuitatis proprietatibus obseruare debemus: id quod ex eis vniuersale apparuit nobis ab alhileg dominatrice considerauimus. Nostra tamen in his obseruatio non ex earum aliqua sigilatim: sed ex omnibus notitiam attulit: quemadmodum in uite spatio peractum est. Illa etenim alhileg: que ab ascendente sumitur in corpori</p>
</section>