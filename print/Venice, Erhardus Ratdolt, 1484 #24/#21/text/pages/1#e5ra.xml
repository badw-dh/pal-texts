<section class="txtsrc"><p>impedimenta modorum animę qualitatibus aduenire significabunt. Hoc quidem ex prędictis proprijs qualitatibus stellarum quę locis assimilantur: cognoscere et explanare satis apte poterimus. Nos aut in his quę in demonstrando proprietates animę pręmisimus: plurima impedimenta ex impedimentis debilioribus animę: vt cunque iterum explanauimus et fortassis earum augmentationes ac fortitudines ex superabundantia operum stellarum infortunantium depręhendemus. propterea quod si quis animę qualitates coerceri nequeunt impedimenta nuncupauerit: siue intendantur siue remittantur circa qualitatem temperatam: eas bene et proprie nominabit. Illud autem quod minus super habundat et velud infirmitas est: et quod omnino naturam excedit ac in parte intellectus animę fit: et in parte recipiente impressionem sicut dicam deprehendetur. Epilentici itaque sunt frequentius hi in quorum natiuitatibus luna et mercurius: nec ad inuicem velud prędiximus: nec cum orientali oriçonte colligantur. et cum hoc etiam in earum diurnis natiuitatibus saturnus: in nocturnis vero mars fuerit in angulis: ita quod tamen ipse huic qualitati dominetur. Insani vero sunt hi in quibus hoc erit in eorum contrarium quę prędiximus id est qualitatis dominus sit in nocte saturnus: in die vero mars: maxime autem cum in cancro vel in virgine seu piscibus fuerit. demoniaci quidem et qui nuncupantur auroctafelis id est in quorum capitibus superabundat humiditas: sunt hi in quorum natiuitatibus infortunarum qualitas quemadmodum diximus extiterit: et ipse doninate fuerint lunę ipsaque luna fuerit ascendens sub solis radijs: eiusque dominus in coniunctione saturnus exiterit: in preuentione vero mars: maxime autem in sagicta</p>
</section>