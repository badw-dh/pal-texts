<section class="txtsrc"><p>iungitur. ¶ Primum namque nobis scire conuenit quod loca alhileg illa sunt in quibus stellam cuius dominium fuerit alhileg esse oportet: hic autem super signum ascendentis: quod est a .5. gradibus qui super oriçontem ante ipsum ascenderant vsque ad .25. qui ad ascendendum remanserint: et post hos gradus qui in horum .30. graduum dextera exagona radiatione consistunt: qui sunt domus fortunij. At hi qui sunt in eorum aspectu tetragono: quod est medium cęli super terram: et gradus etiam qui sunt in eorum trigona radiatione: quod est locus qui neum appellatur. Necnon et gradus qui sunt in eorum oppositione: quod est occidens. Horum autem id quod ad pręmittendum conueniens est eo quod fortioris auctoritatis existit: id esse dicitur quod est cęli medium super terram: et post hoc ascendens: deinceps id quod cęli medium ascendit: et post ipsum occidens ad quod cęli medium pręcedit. omne autem quod sub terra moratur hac in re tam pręclara et tam excellenti: pretermittendum fore decreuimus: preter id quod ascendens super terram apparuit. Illorum vero quę supra terram sunt signa quę cum ascendente non colliguntur: obseruanda non sunt. nec etiam signum ascendens ante ascendens quod laboris domus appellatur: ob hoc quod cum hoc est quod ab angulo remouetur eius fortitudinem ad terram prouenientem: spissus et obscurus vapor qui ad ipsam ex humiditate terrę ascendit disturbat et destruit. Ideoque id quod ex coloribus ac qualitatibus stellarum: hac in domo existentium apparuerit naturam ex eodem vero dubitatur. Postea conuenit vt 4. dominantia: quę sunt sol: luna ascendens pars fortunę: eorumque locorum dispositores: alhileg constituamus. ¶ Partem igitur fortunę sciemus: si numerum quem inuenerimus a loco solis vsque ad lunę locum: in die ac nocte acceperi</p></section>