<section class="txtsrc"><p>emisperij loca significant: et loca signorum naturęque stellarum infortunantium et infortunarum: stellę quoque que eis associantur in figura. verum etiam super hoc iterum confortatur cum ascenderit ante luminaria: eo quod vniuscuiusque signi partes circundantes partem recipientem lumen ex emisperij partibus. dico partem impedimenta suscipientem: eam corporis partem in qua futurum continget significant. designant etiam vtrum id quod eueniet impedimentum sit vel infirmitas aut vtrumque. Naturę quoque stellarum impedimenta et casus specificant: eo quod saturnus habet ex dignioribus partibus hominis auditum dextrum: splenem: vesicam: et flegma. Iupiter vero tactum pulmonem costas cartilagines ac sperma. Mars autem sinistrum auditum: rignones vanas et testiculos. Sol visum cor et cerebrum neruos et omnia dextrę partis membra. Uenus odoratum epar carnem. Mercurius locutionem deliberationem memoriam linguam fel atque nares. Luna gustum et deglutitum stomachum ventrem mulierum pudenda: et omnia sinistrę partis membra. Impedimenta vero generaliter contingent in maiori parte. cum infortunatrices stellę que sunt et eorum occasio fuerint orientales. Infirmitates autem euenient cum eedem stellę fuerint occidentales. eo quod inter vtrumque istorum duorum est separatio. nam impedimenta non nisi semel contingent: nec multum durabunt. Infirmitates vero vel semper durabunt aut reciprocando contingent. In rebus vero per quas accidentia particularia depręhenduntur cum ipse proprie experimentatę sunt et obseruatę figurę et qualitates inuentę sunt infirmitates et impedimenta significantes: quod depręhensum est ex accidentibus que sequuntur et accidunt in parte maiori secundum consimiles positiones stellarum in qualitatibus. Erit enim in altero oculorum visus amissio. Cum luna</p>
</section>