<section class="txtsrc"><p>diuersisque modis variarentur: Quidam autem qui id in hęc affirmare videtur: quod eis phisica ratione satis videtur sufficere dicunt: quod cum tempora ascensionum terminorum vniuscuiusque planetę collecta fuerint vna eademque quantitas in omnibus climatibus ex eis nascetur: quod falsum esse <span data-on="n27"></span>manifestum<span class="idlight note" data-off="n27"><a aria-label="27" class="note txt" href="#n27"></a><small class="note" data-sign="27" id="n27"> mauifestum <i class="txt">ed.</i></small></span> est. Sunt etenim in hęc secuti id quod in insipientium libro reperitur: et pro ascensionibus ęquales adiunctiones sumpserunt: hęc autem veritati contrarium esse nullus ambigit. Inuentum est enim in hoc libro quod ascensiones virginis ac librę in linea ęquinoctiali lineę paralella quę per inferiorem ęgyptię regionis locum habet transitum: sunt vnicuique duorum signorum prędictorum .37. tempora et triens: et quod ascensiones etiam vniuscuiusque duorum signorum leonis ac scorpionis .35. sint tempora: sed geometrica ratione probatur leonem et scorpionem plus .35. temporibus: virginem aut et <span data-on="n28"></span>libram<span class="idlight note" data-off="n28"><a aria-label="28" class="note txt" href="#n28"></a><small class="note" data-sign="28" id="n28"> lihram <i class="txt">ed.</i></small></span> minus supradictis temporibus ascen</p>
</section>