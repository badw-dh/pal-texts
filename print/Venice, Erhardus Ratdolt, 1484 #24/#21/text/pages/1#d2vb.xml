<section class="txtsrc"><p>attribuemus. Sed illis qui matutinales fuerint attribuemus primitus: illis vero qui vespertinales extiterint posterius. Necessario tamen oportet ut ex principio eis assimiletur. nam si sic se non habuerit nil futuri facere poterit: cum nullam retinuerunt societatem in principio. prima vero dispositio non est occasio futuri temporis: sed qualitas stellę que respectu solis et anguli mundi domina dispositionis fuerit tempore natiuitatis.</p>
<h3 id=".45"><a class="local" href="#.45" title="anchor"></a><span class="txt">⟨.45⟩</span> ¶ Capitulum .5. in fratribus et sororibus.</h3>
<p>EX prędictis igitur locum parentum probauimus: locum vero fratrum si quis iuestigatione generali perscrutetur: et sua perscrutatione quantitatem possibilem non pretereat quę ad inquirendam notitiam numeri fratrum veraciter esse potest: rem fratrum qui eiusdem matris sunt naturali modo scire poterit ex signo medij cęli: aut locum matris. locum quidem dicimus in quo venus in die et luna fuerit in nocte. At quia signum hoc et signum quod ad ipsum ascendit locus matris sunt quo res filiorum eius depręhenduntur: eum locum fratrum esse oportet. Huic ergo loco si planetę fortune in figura associantur: fratrum multitudinem inde iudicabimus: huius autem existimationem rei ex numero istorum planetarum assumemus. Considerabimus etiam si fuerit in signis vnius imaginis vel duorum corporum. quod si planetę infortune super hunc locum eleuati fuerint vel eum ex oppositione aspexerint: paucitatem fratrum indicabunt: maxime autem si sol cum eis extiterit. Si vero fuerint in angulis et proprie in ascendente: fueritque planeta in istorum aliquo locorum existens saturnus: in virginibus et maioribus fratribus hoc esse significabit. Si autem mars fuerit: aliorum fratrum numerum: per</p>
</section>