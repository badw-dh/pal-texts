<section class="txtsrc"><p>duabus primis materiebus lunari circulo suppositus que sunt ignis et aer. quas motus alathir circundat et mutat: ipsique cętera aquam. scilicet et terram eorumque singula vegetabilia circumdant: suisque mutationibus mutant nulli dubium esse credimua. eo quod sol et aer in terrenis omnibus operantur et quod non solum terre ex .4. anni temporibus alterationes adueniunt: velut in animantium conceptionibus: arborum fructibus: aquarum excessibus: corporumque mutationibus. sed etiam ex diurna volubilitate in qua quottidie continetur. Ob hanc etenim volubilitatem terra calescit et infrigidatur. desiccatur. et humectatur vno eodeque modo: propter consimiles in spe figuras: que formantur secundum eorum loca a çenit nostrorum capitum. A luna quoque similiter. quia terrę propinquior est magna nobis vis attribuitur qua multis animatis et inanimatis mutationes conferuntur. Excessus namque riuorum et decrementa: secundum lunę diminutionem et augmentum eueniunt. Maria quoque in eius ortu et occasu alterantur. Uegetabilia item et animata in toto vel in parte ipsius augmento vel diminutione: crementum et decrementum ineunt. Erraticarum quoque stellarum atque fixarum circumuolutio: calores et ventos ac niues in aere nos ambiente multis modis efficit. Qua propter secundum illius complexionem rebus terre suprepositis alterationes accidunt. et secundum eorum figuras ad inuicem: quas ex sua coniunctione suarumque fortitudinum commixtione suscipiunt: varie rerum mutationes contingunt: pręter quod solis efficacia semper in rerum variationibus ordinatim incedentibus pręualet cęteris Alie vero illum quandoque iuuant et non numquam impediunt: quod in luna contingit euidentius atque frequentius: velut in coniunctione et dicothomitate ac plenilunio. In aliis vero stellis euenit in temporis prolixioris circuitione et occultiore significatione secundum quod est in horis occultationis et apparitionis earum: atque declinatione sua versus quamlibet latitudinem.</p>
</section>