<section class="txtsrc"><p>vniuersaliter facit temperiem: quorum principia magne sunt humectationis et destructionis. Media vero temperatam demonstrant complexionem. Extrema quidem commixte complexionis et instabilis esse dicuntur: earum partes septentrionales ventos ac terręmotus adducunt. At meridiane ignee sunt et comburentes. ¶ Signum item cancri generaliter facit serenitatem et calorem cuius primordia quę circa pręsepę locatur callidum ac turbidum aerem reddit: necnon terremotus et obscuritatem afferre probantur. Quę autem sunt in eius medio temperatam nutriunt complexionem: et que in eiusdem extremo ponuntur ventos procreant: septentrionales vero partes siue meridionales ignee sunt et comburentes. ¶ Leonis quidem signum calorem et aerem turbidum vniuersaliter designat: eius partes pręcedentes aerem calidum et turbidum ac mortalitates annunciant: eius vero medietas temperate complexionis existit: et quę ponuntur extrema humectant et destruunt At quę sunt in septentrione ignea sunt et comburentia: quę vero meridianam sibi partem vendicant: humectant. ¶ Signum autem virginis vniuersaliter humectat et tonitrua demonstrat cuius partes prime maiorem calorem faciunt et destruunt. At medie temperatam complexionem obseruant. Ultimę vero sunt aquatice: eius vero partes septentrionales ventos <span data-on="n63"></span>adducunt<span class="idlight note" data-off="n63"><a aria-label="63" class="note txt" href="#n63"></a><small class="note" data-sign="63" id="n63"> adducunti <i class="txt">ed.</i></small></span> et meridiane temperatam complexionem obseruant. ¶ Librę signum generalitur narrat et mutat: cuius partes pręcedentes ac medie temperatę sunt complexionis. Quod autem in eius extremo locatur: est aquaticum. At quod in septentrione constituitur ventos procreat: et quod in meridie ponitur: humectat et mortalitatem generat. ¶ Scor</p>
</section>