<section class="txtsrc"><p>eorum sunt calidę: et animę qualitates in maiori parte sunt crudeles propter longam et assiduam solis moram: in eorum regionibus: et hi sunt qui generaliter ęthiopes ab eis vocantur et non solum in his hęc caloris qualitas eis apparet: verum etiam in aere circumdante calor intensus in omnibus animalibus et in vegetabilibus quę apud eos sunt depręhenditur. ¶ In illis autem qui sub lineis peralellis proprioribus septentrioni morantur id est qui in locis sub enetnaz positis habitant: quia magna est eorum remotio a circulo signorum et solis calorem vincit frigiditas. Quapropter quia magna est eorum humiditas multęque vegetationis nec est apud eos calor quieam desiccat: sunt eorum colores albi: et crines plani corpora magna atque carnosa: frigidę sunt etiam eorum naturę: nec non animarum habitudines Similiter sunt feroces: propter longam et assiduam frigoris moram in eorum habitationibus: est etiam secundum earum rerum qualitates: hiemalis qualitas in eorum aere et magnitudo est in herbis: tardęque coeunt eorum animalia hij quidem sunt qui secundum maiorem partem sclaui dicuntur. ¶ At qui morantur inter punctum solsticialem ęstiualem et benetnaz quia sol ad çenit suorum capitum non peruenit nec ab eis in hora meridiei multum elongatur: et quoniam est eorum aeris complexio temperata et quandoque variantur propter quod non ei grandis accidit variatio: de calore ad frigus: mediocres habent colores. Est et eorum corporum magnitudo moderata. natura quoque bonę complexionis: et sunt eorum habitationes absque interuallis. Animę vero qualitates domesticę sunt et suaues. Horum autem hij qui meridiei sunt propriores in maiori parte melioris sunt ingenij: et acucioris intellectus: et in scientia rerum stellarum fortiores: propter circuli signorum et stellarum erraticarum loco çenit capitum</p>
</section>