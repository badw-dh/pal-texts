<section class="txtsrc"><p>cui generaliter illa quarta appropinquat <span data-on="n39"></span>appropriat<span class="idlight note" data-off="n39"><a aria-label="39" class="note txt" href="#n39"></a><small class="note" data-sign="39" id="n39"> appriat <i class="txt">ed.</i></small></span>. Alię autem partes ipsius generali qualitati illius quartę concordabunt. Oportet etiam ut cum stellis triplicitatis ipsius quartę in similitudine stellę que in cęteris triplicitatibus dominium habent accipiantur: et necesse est ut in omni habitatione sumantur stellę que ipsi triplicitati solummodo dominantur in vnaquaque quarta pręter in illis partibus que sunt versus medietatem habitationis in quibus stella mercurij cum stellis que triplicitatibus dominantur accipietur: quoniam est ex communi commixtoque genere. Necesse est igitur secundum hunc ordinem ut partes quę sunt inter septentrionem et occidentem habitabilis terrę id est illa quarta que vruliyn appellatur: triplicitati que est inter septentrionem et occidentem assimiletur que triplicitas ex ariete leone ac sagictario colligitur. Et generaliter erunt domini istius triplicitatis iupiter et mars cum fuerint vespertini Generales autem gentes has partes inhabitantes sunt homines terrę britanię: galatię germanię: bestranię: italię: gallię: appulię: et sicilię: torimię: calitę: necnon et hispanię. Oportet igitur ut quamplures istarum regionum homines propter istius triplicitatis dominium: et propter stellas eorum dominatrices non humilientur sed libertatem appetant et arma concupiscant: laborent et sint bellicosi necnon periti regiminis nitidi sint ac mundi et magnanimi. At quia iupiter et mars in istorum associantur dominio: cum sint vespertini: et quoniam huius triplicitatis primę partes sunt masculinę: postremę vero foeminę accidit his gentibus circa mulieres non esse çelotipos sed earum concubitus vilipendere sodomiticumque scelus magis appetere et circa hęc plus çelotipos existere: et qui hęc perpetrauerit: se turpe quid commisisse non extimet: Illę vero in quam perpetratur: ut in hęc effoeminetur et mollescat: et ut postponendum fit nullatenus putet: animositates etiam</p>
</section>