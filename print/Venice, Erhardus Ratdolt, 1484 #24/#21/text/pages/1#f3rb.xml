<section class="txtsrc"><p>apparebit. At si ipsa signa quę peregrinationem significant: vel eorum domini vnius formę fuerint: fiet iter quandoque. ¶ Et si duum corporum vel duarum figurarum extiterint: erit iter continuum: diuque durabile. ¶ At si iupiter et venus locis iter significantibus: ac locis luminarium dominentur: nulla erit in itinere formidatio: sed ab eo desiderabitur: eo quod dominorum terrarum legationem suarum amicarum causa portabit. Hoc autem habilitas complexionis aeris et rerum ei proficientium multitudo iuuabit. Quod si cum eis mercurius fuerit hac prędicta occasione magnum consequatur proficuum: suamque legationem adexitum perducet: dabuntur etiam ei dona et honorabitur. Si saturnus etiam et mars locis luminarium dominentur. Maxime autem cum per longitudinem in oppositione fuerit: id quod ei continget: inualitudo nuncupabitur et ipse multum impedietur. Quod si in signis humidis vterque moretur: hoc impedimentum ei ex infestatione aquatici itineris et ex submersione: vel propter infortunium iter aridę vię per desertorum locorum transitus continget. At si in signis fixis fuerint: hoc ex pręcipitatione et ex ventorum flatibus validis adueniet. ¶ Si vero fuerint in signis solstitialibus vel equinoctialibus ex earum rerum quibus opus habent defectu et priuatione: ac per qualitates corrupti aeris egritudinem inferentis ei hoc accidere non dubitabimus. ¶ Si autem in signis humanę formę fuerint: ex viarum abscisionibus seu proditionibus vel depredationibus euenire dicemus. ged si fuerint in signis quorum formę siluestrium animalium formis assimilantur: ex luporum rapacitate siue ex terremotu continget. Quod si mercurius in eis fuerit ex agressionibus timorem inferentibus: vel ex bestiarum morsibus: seu <span data-on="n101"></span>venenosorum<span class="idlight note" data-off="n101"><a aria-label="101" class="note txt" href="#n101"></a><small class="note" data-sign="101" id="n101"> venono</small></span></p>
</section>