<section class="txtsrc"><p>accidentibus et peregrinationibus vtimur: ea vero quę aperte fortunę consideratur: in rebus substantię potimur: a luna quoque sumpta in animę qualitatibus et coniugijs obseruamus. Quę autem a sole deprehenditur in rebus valentię et sublimitatis assumimus: a medio vero cęli repertam in alijs omnibus sui esse qualitatibus particularibus ut in operibus et amicis atque filijs sequimur. Nos namque sic facientes non nisi vnum solum planetam: fortuna vel infortuna fuerit: rei dominum intelligimus quod iustum et idoneum fore non ambigimus. Cum in eadem simul hora sępę contraria occurrunt accidentia: ut cum quis aliquem artu secundum iter consanguineum: cuius heres efficiatur: vel infirmitas incubuerit: vnde dicetur seu ociose viuendo prolem procreauerit: et his similia frequenter accidentia in corpore et anima in diuitijs et potentia: necnon in cęteris accidentibus bonus siue malus vna eademque qualitas ita necessario proueniens: ut in his omnibus homo bonum seu malum incurrat. at in temporibus intensionis fortunij vel infortunij huic simile contingere forsan est possibile: cum omnes fortunę vel infortunę pariter omnibus alhileg vel eorum pluribus obuiauerint: quod successiue contingere manifestum est: ob quod humana natura ad vtriusque intensionem propter subitam declinationem et a temperie exitum bonorum et malorum alteratione contingentes: minime peruenire poterit. Hoc igitur predicto modo res locorum omnium alhileg depręhenduntur. Ex locis autem alhileg obuiantibus non tantum exitum vitę significantia velut in spacio vitę consideranda sunt: verum etiam omnia similis intuenda fore iudicamus. Item nec eorum tantum corpoream vel oppositam seu tetragonalem obuiationem: sed etiam illis ex trino sextilique coniunctum: obseruare debemus. ¶ Tempora quoque in vnaquaque alhileg planetę in ipso eodem gradu existenti alhileg vel eidem in figura associata primitus attri</p>
</section>