<section class="txtsrc">
<h3 id=".34"><a class="local" href="#.34" title="anchor"></a><span class="txt">⟨.34⟩</span> ¶ Capitulum .8. in qualitatibus futurorum.</h3>
<p>QUarta quidem species prognostice futurorum qualitates inquirit id est vtrum ea bona sint an boni contraria: aut que species ex istorum duorum speciebus contingat: inuestigare proponit. hęc autem ex naturis stellarum almudhebir reginarum que futurorum sunt occasiones: et ex commixtionibus vnius eorum ad alteram et ad loca in quibus fuerit deprehenditur id est sol et luna pręcipiunt: et alijs stellis dominantur. Quapropter totius operis et stellarum dispositionis: fortitudinumque stellarum almudhebir et earum debilitationum: sunt occasiones: obuiatio vero commixtionis stellarum almudhebir ad inuicem futurorum accidentium qualitates significat. Nos autem vniuscuiusque stellarum erraticarum proprietates operis incipiemus enarrare: sed ut nostra perfectior sit narratio: quoddam generale pręmittendum fore putamus: et est quod cum alicuius ex .5. stellis erraticis complexiones generaliter ostendemus. Scire debemus quod ipsius opus eiusdem naturę assimilabitur: siue sit ipsa stella pręnominatę qualitatis in semetipsam vel non pręnominatę. ob hoc quod sunt quędam stellarum non erraticarum: et quędam ex locis circuli signorum: quarum complexiones ipsius stellę complexionibus assimilantur. at si fieri posset: quod sic nominibus stellę carerent earum naturas et qualitates ostenderemus: et quia nos etiam cum earum commixtiones obseruabimus non solum stellarum erraticarum ad inuicem commixtiones obseruare debemus: sed etiam earum naturarum commixtiones cum stellis non erraticis et cum locis circuli signorum secundum hoc quod ex earum similitudinibus cum stellis non erraticis explanauimus.</p>
</section>