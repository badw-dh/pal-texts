<section class="txtsrc">
<p>MAsculinęque autem diurnę nature .6. signa iudicauerunt. .6. vero residua ad naturam foemininam atque nocturnam rettulere: et vnum post aliud disposuere. ob hoc quod nocti dies adheret et iuxta eam semper existit: et quia sexus masculini sunt prope foeminos: et eis frequenter adiunguntur. Huius autem rei principium ab ariete propter occasiones predictas sumpsere: et quoniam etiam masculi dominantur et agunt: est que conuenientius ut sint precedentes: patientibusque honorabiliores Ob hoc igitur a masculino fecere initium Arietis et etiam librę signa masculina sunt atque diurna: eo quod circulus ęquinoctialis super ipsa protendit: a quo primus fortisque motus qui firmamenti motus dicitur sumit originem ¶ Ordo vero signorum hęc duo subsequentium est velut prediximus: foemininum scilicet post masculinum: et post foemininum masculinum Quidam autem sub ascendente ordinem sexus signorum incepere: vnum scilicet masculinum et aliud nominando foemininum: et inceperunt a masculino velut quidam qui signorum mobilium principia a lunę signo posuere. eo quod citius quam aliarum stellarum aliqua variationem recipit. Similiter namque modo sexuum signorum initia ab ascendente ceperunt. ob hoc quod orienti propius existit: et ordinem subsequentem velut prędictum est subsecuti sunt. ¶ Quidam etiam in .4. omnia signa partiti sunt: qui et dixere quod signa: que matutinalia masculinaque dicuntur sunt ea: que ab ascendente vsque ad cęli medium constituuntur: et que etiam sunt eis opposita ab occidente vsque ad angulum terrę. ¶ Duas vero quartas residuas foemininas et vespertinales appellauere Imposuereque signis alia multa prenomina secundum figuras que in eis sunt. Quędam eorum etenim quadrupedi: et quedam siluestria. Quędam vero multorum nominauere filiorum: et his similia</p>
</section>