<section class="txtsrc"><p>vires imitantur. In alatha vero locatę que nubibus gerit similitudinem: eumque subsequitur: a martis et lunę viribus non recedunt. ¶ Stellarum item in sagictario: ea que sagictę cacumen indicat: martis et lunę viribus coęquatur. Earum autem que ipsius formam arcus exprimunt. et illę que in loco contactus manus figurantur ut iupiter et mars operantur. Quę autem in alatha vultus eius sunt. soli et marti operibus concordant. Illarum vero que sunt in loco sagictę. contactus vires: iouis viribus ęquantur: et licet modicum operibus mercurij concordant In eius autem cruribus insitę. iouis saturnique vires non postponunt. Quattuor autem que sunt in eius cauda. viribus veneris et saturni assimilantur. ¶ Stellę quoque capricorni que eius adherent cornibus: a venerea complexione non discedunt: et martialem licet parum sequuntur. Earum autem opera que in eius ore videntur saturninis operibus coequantur et modicum etiam veneris et martialibus: et eius in cauda formatę a iouis saturnique viribus non discrepant. ¶ Item in aquario. stellę quę in eius sunt hauritorio cum his que in manu sinistra figurantur: quemadmodum saturnus ac mercurius operantur. At eorum que in coxis sunt vires quamplures a mercurialibus operibus non dissonant perpauce quidem earum saturninis assimilantur viribus. In aque vero decursu collocatę: saturnum in operibus imitantur et ex iouis complexione modicum adipiscuntur. ¶ Stellarum vero que in piscibus ordinantur: illę que meridiani piscis verticem optinent a mercurij viribus non discordant et quamuis modicum saturni vires sequuntur. In eius autem ore <span data-on="n16"></span>visę<span class="idlight note" data-off="n16"><a aria-label="16" class="note txt" href="#n16"></a><small class="note" data-sign="16" id="n16"> verisę <i class="txt">ed.</i></small></span> ad iouis et mercurij similitudinem operari non cessant: super eius caudam et supra filum meridionale constitutę a saturni complexionibus non discrepant: et quamuis parum: mercurij viribus assimilantur. Earum item opera que sunt in ipso corpore piscis septentrionalis in ipsius scilicet spina: iouis opera non refutant et aliquantisper venerem imitantur. In filo autem septentrionali fixę velut saturnus et iupiter operantur.</p>
</section>