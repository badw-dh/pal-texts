<section class="txtsrc"><p>mus. hęc vero principia semper non ex ipsis rebus subiectis sed ex rebus circundantibus quę futurorum sunt occasiones inueniuntur. nos etenim in maiori parte cuncta accidentia per grandiores eclipses et per stellas que manifesto motu mouentur inquirimus. In singulis autem hominbus vnde et multa principia reperiuntur. vnum itaque principium est initium collectionis quod est in nobis: multa vero principia respectu primi sunt alterationes quę post hęc ex rebus circundantibus contingunt. vnum igitur initium ad premittendum hoc in loco conuenientius est. ob hoc quod alia omnia non nisi huius occasione proueniunt. Quapropter cum hęc ita sint: generales proprietates collectionis ex obseruatione primi initij depręhenduntur: ex reliquis vero principijs id quod in <span data-on="n77"></span>vnaqueque<span class="idlight note" data-off="n77"><a aria-label="77" class="note txt" href="#n77"></a><small class="note" data-sign="77" id="n77"> vnaque <i class="txt">ed.</i></small></span> horarum ex augmento vel diminutione continget secundum hoc quod ex temporum diuisionibus subiungemus addiscemus.</p>
<h3 id=".41"><a class="local" href="#.41" title="anchor"></a><span class="txt">⟨.41⟩</span> ¶ Capitulum .1. in casu spermatis et in exitu infantis.</h3>
<p>QUoniam ad esse hominum temporabile principium habetur: est autem hoc principium naturaliter cum sperma cadit: in potentia vero et accidentaliter cum infans hora partus ingreditur. Conuenit his qui horam casus spermatis fortuitu vel obseruando deprehenderunt ut cum corporis et animę qualitates proprias scire voluerint: suas ad hoc inuestigationes ex hoc quod figura stellarum hac hora proprię id est hora casus spermatis operatur: accipiant. Quapropter cum acciderit spermati semel in principio qualitatem recipere quę sibi ex rebus circundantibus aduenit. licet illa qualitas in</p>
</section>