<section class="txtsrc"><p>significabunt. cum enim duobus primis angulis: que sunt ascendens cęlique medium steterit: vitę breuitatem indicabunt. Cum autem in duobus alijs extiterint qui sunt occidens: et angulus terrę: vel in locis ad ipsos ascendentibus impedire dicuntur. Cum mars etiam solem predicto modo aspexerit pater subita monte migrabit: aut in ipsius luminibus impedimentum continget. si vero saturnum aspexerit: patri mortem aut febrem cum tremore vel impedimentum ex abscisione seu combustione futurum significabit. rursus cum saturni figura respectu solis <span data-on="n78"></span>inconveniens<span class="idlight note" data-off="n78"><a aria-label="78" class="note txt" href="#n78"></a><small class="note" data-sign="78" id="n78"> inconneniens <i class="txt">ed.</i></small></span> fuerit: occasione morborum: ex humoribus nociuis accidentium mors patri eueniet. ¶ Item de vita matris agamus. cum igitur in figura lunę seu veneri iupiter vel venus iterum lunę associabitur siue cum ea seu in eius aspectu trino vel sextili fuerit et vtreque fortes: vitam matris elongabunt. At si lunam mars aspexerit vel venerem secutus fuerit: aut in ipsius aspectu .4. vel per diametrum opposito remanserit seu si saturni qualitas respectu lunę istius qualitatis extiterit: si ipsi minuti cursu fuerint vel ab angulo recesserint: in morbos et egritudines solummodo matres illaquęari designabunt. Sed si aucti cursu fuerint vel in angulis: matrum vitam abreuiabunt: aut eis impedimentum inferent abreuiabunt quippe vitam cum in orientalibus angulis fuerint vel in ascendentibus ad eos. In occidentalibus autem angulis vel in ascendentibus ad ipsos cum fuerint: eis impedimentum adducent: cum modo namque prędicto lunam mars viderit: fueritque luna orientalis repentina: mors matrum vel suorum oculorum impedimentum inde proueniet. Si vero fuerit occidentalis earundem mors ex aborsibus vel ex his similibus accidet aut occasione incisionis et combustionis eis impedimentum eueniet. Si venerem autem mars aspexerit: erit earum mors per febres et infirmitates ex visus offuscatione contingentes ac per humores subito decurrentes.</p>
</section>