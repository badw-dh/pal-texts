<section class="txtsrc">
<p>QUoniam de filijs post matrimonium subsequenter tractandum est planetas qui in loco cenit capitum nostrorum aut in loco sequenti qui est fortunę vel in loco qui his in figura associatus extiterit nos obseruare conuenit. Quod si non hoc inuenerimus planetas qui eis per diametrum opponentur considerare debemus. lunam etiam iouem atque venerem in dandis filijs: solem vero et saturnum ac martem in denegandis vel in eorum paucitate considerabimus. mercurium aut cum vno eorum cum illo videlicet qui ei in figura associatur: quicunque fuerit constituemus. Qui fuerit orientalis: dabit ei filios. Et si occidentalis extiterit eos auferet. At si datores planetę fuerint soli: erit ei vnus filius: qui si fuerint in signis duum corporum femininis: erunt duo. Similiter si in signis multorum filiorum: ut pisces: cancer: scorpius fuerint: duo vel plures nascentur. Si autem masculini fuerint in signis et in figuris quas habent respectu solis quod nascetur: erit masculini sexus. Et si femininum fuerint in signis et figuris: id quod nascetur: feminini sexus esse non dubitabitur. Quod si super eos infortunę vicerint: vel in signis sterilibus fuerint ut in leone et virgine: filius quidem erit ei: sed infortunabitur et non viuet. ¶ At si sol et infortunę predictis tribus locis dominentur et non respexerint fortunę: hoc significat quod non erit ei filijs: et si in signis masculinis vel sterilibus existant et super eos infortunę vincant: <span data-on="n98"></span>eum<span class="idlight note" data-off="n98"><a aria-label="98" class="note txt" href="#n98"></a><small class="note" data-sign="98" id="n98"> eu <i class="txt">ed.</i></small></span> nullum filium habiturum significabunt. Et si fuerint in signis femininis vel multorum filiorum aut eis infortunę testificatę fuerint: ei filium qui mendam aliquam patietur vel qui breui viuet tempore nunciabunt. Quod si vtraque alaiç in signis filios designantibus partem habuerint omnes vel quidam ex illius filijs ab</p>
</section>