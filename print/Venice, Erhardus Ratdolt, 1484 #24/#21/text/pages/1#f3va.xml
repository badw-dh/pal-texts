<section class="txtsrc"><p><span class="idlight note" data-off="n101"><small class="note" data-sign="101" id="n101">sorum <i class="txt">ed.</i></small></span> animalium occasione proueniet ¶ In proprietatibus autem rerum accidentium id est in futurarum occasionum differentijs siue prosint siue obsint: a locis dominij que sint operum et substantię rerumque corporis et valitudinis occasiones secundum prędictas occasiones: nos obseruare conuenit. Horarum vero cognitio in quibus hec futura contingent ex qualitatibus in subsequentium annorum principijs aduenientibus depręhendetur. In hoc igitur capitulo nobis hoc tractasse sufficiat.</p>
<h3 id=".64"><a class="local" href="#.64" title="anchor"></a><span class="txt">⟨.64⟩</span> ¶ Capitulum .8. in qualitate mortis nati.</h3>
<p>QUia post compendiosam predictorum enodationem mortis qualitates nobis obseruandę sunt eorum que in vita prędiximus vtrum mors ex radiorum proiectionibus an ex aduęntu significatoris ad occidentalem angulum superuenerit: nobis scire conueniens est. nam si mors ex radiorum proiectionibus. vel propter illius cui coniungetur vllam coniunctionem interuenerit: cum mortis qualitates scire voluerimus eorum quibus coniungetur loca considerare non est incongruum. At si propter ipsius ad angulum occidentis applicationem: mors affuerit ipse occidentalis angulus erit obseruandus: eo quod secundum planetas qui locis prędictis subsequentur siqui subsequentur vel secundum planetas qui ad ea primitus iuerint si planetę qui eis subsequantur non inueniantur: mortis qualitas deprehendetur si cum eorum naturis in scientia differentiarum accidentium stellarum in figura proprietates acceperimus. proprie autem si qualitates predicti loci occidentis quas ex signis et ex naturis terminorum habuerint considerabimus. ¶ Cum saturnus igitur dominus mortis</p>
</section>