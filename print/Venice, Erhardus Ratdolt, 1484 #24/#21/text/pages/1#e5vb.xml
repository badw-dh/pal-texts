<section class="txtsrc"><p>ad naturalia declinabunt et cum quolibet: adeo quod nulli coitum denegabunt: seu de formis seu contra legem fuerit: homines aut erunt effeminati ac molles: et ad innaturales actus veneris procliuiores: neminem etiam ab illicito coitu prohibebunt: pręter quod occulte illud perpetrabunt. ¶ Item si mars femininus extiterit: istorum duorum vtrumque id est fornicationem et turpitudinem: actusque illicitos detectos et absque frontis rubore facient: ita quod prenimia detectione blasphemabuntur et vituperabuntur: orientales autem et matutinales qualitates veneris et martis in masculinitate detectionem adiuuant. Eorum autem vespertinalis et occidentalis qualitas in feminitate iuuat occultationem. Similiter etiam si saturnus cum eis fuerit: horriditates et putredines ac coinquinationes: magnamque verecundiam eos incurrere iuuabit: eo quod ipsius natura vnumquodque istorum de more iuuat. At si iupiter cum eis fuerit rerum pulchritudinem atque decorem aptamque verecundiam augmentabit. Et si cum eis mercurius fuerit rerum detectionem et futurorum festinationem suarumque specierum multitudinem et augmentum adiuuabit.</p>
</section>