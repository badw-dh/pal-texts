<section class="txtsrc"><p>est et eius casus in signo piscium.</p>
<h3 id=".22"><a class="local" href="#.22" title="anchor"></a><span class="txt">⟨.22⟩</span> ¶ Capitulum .21. in terminis</h3>
<p>TErminorum quidem modi duo sunt. Quorum alter ęgiptius alter vero caldaicus appellatur. At qui ęgiptius dicitur maxime a domorum dominis accipitur Caldaicus autem a dominis triplicitatum assumitur: sed ęgiptius nec in ordinibus semper nec in vniuscuiusque quantitatibus id quod pro radice generaliter est positum in terminorum modis veraciter mutatur. Nam primos in ordine domorum dominis et quandoque triplicitatum: quandoque vero exaltationum dominis attribuunt: ut in libra non a venere: sed a saturno. in ariete quoque non a marte sed a ioue coeperunt. Si dominos igitur triplicitatum et non alios secuti sunt: cur in capricorno a mercurio et non a venere sumpsere exordium. Item si dominos exaltationum et non alios secuti sunt cur in cancro a marte et non a ioue initiarunt. Rursus si in his non sequebantur nisi planetas: quorum plures sint predictarum fortitudines cur in aquario: principium fecerunt a mercurio qui solam habet in eo triplicitatem: et non a saturno: qui domum ibi atque triplicitatem possidet. In capricorno etiam a mercurio qui nullam habet auctoritatem ibi incoeperunt. Reliquorum vero terminorum ordo ad hunc modum reperitur. In quantitatibus quoque terminorum nullum ordinem obseruare videntur. nam in horum omnium terminorum numero qui vnicuique planetarum colligitur: quem cum numero annorum planetę eiusdem esse quantitatis denunciant: nulla est ratio quę secundum hoc esse vitę quantitas probetur. At si dixerimus et concesserimus quod qui inde colligitur verus sit numerus. aut ab ęgyptijs affirmatur. isdem numerus fortasse colligentur: et si terminorum quantitates multis</p>
</section>