<section class="txtsrc"><p>sicut et i vere. In illis etenim annis mollis est et tenera. In secundis autem annis vsque ad caloris stationem perfectam: velut in ęstate vincit calor. In tertijs quidem annis in quibus est prope suam declinationem: et circa minuendi principium: fortior est siccitas velut et in autumno. Et in annis extremis in quibus ad destructionem peruenit in ipso sicut et in hieme superat frigiditas.</p>
<h3 id=".12"><a class="local" href="#.12" title="anchor"></a><span class="txt">⟨.12⟩</span> ¶ Capitulum .11. in fortitudinibus .4. angulorum et .4. oriçontis partium.</h3>
<p>EOdem quoque modo in qualitatibus .4. locorum oriçontis et angulorum: a quibus ventorum flatus ad omnem partem ichoant dicendum est. ¶ In parte namque que dicitur oriens fortior est siccitas: ob hoc quod cum per eam partem sol incedit: quicquid nox humectauit desiccare non desinit. et quia venti qui ex illa parte flatus emittunt et generaliter orientales appellantur ab omni priuantur humiditate atque desiccant. ¶ Pars autem meridiana calidissimaest. ob hoc quod solis calor multus est cum in cęli medio moratur. et quoniam hęc pars quantum ad nostrę regionis situm est dextra: venti qui ab ea parte: procedunt generaliter meridiani nuncupantur: qui calidi sunt et comburentes. ¶ Occidentalis vero pars humida est. eo quod cum sol in illa parte moratur: ea que dies exiccauit mox humectari incipiunt: et qui inde procedunt venti: quos generaliter occidentales dicimus mollificant et humectant. ¶ Pars autem septentrionalis est frigidissimaob hoc quod caloris occasiones que nobis incumbunt propter solis existentiam in cęli medio secundum nostri situs locum a nobis multum elongantur Et quoniam in oppositione solis cęli medium optinentis ponitur: et venti ex hac parte procedentes frigidissimi sunt et constrictiui. ¶ Horum itaque</p>
</section>