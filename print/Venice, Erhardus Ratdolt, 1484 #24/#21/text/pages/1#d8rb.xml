<section class="txtsrc"><p>calor et humiditas pręualebunt. Quarta vero quę a solstitiali ęstiuali vsque ad ęquinoctialem autumnalem punctum distenditur temperatam et mediocrem corporis quantitatem et competentem carneitatem: grandos oculos: spissos capillos atque crispos nato donabit vincet in eo calor et siccitas. At quarta quę a puncto ęquinoctiali autumnali vsque ad solstitialem hiemalem protrahitur: colorem mellinum: atque maciem gracilemque vocem spatulas amplas: capillos mediocres aptos oculos natum habere designabit: et in eo frigiditas et siccitas preualebunt. Quarta aut que a solstitiali hiemali vsque ad vernalem punctum ęquinoctialem collocatur nigrum colorem et temperatam corporis quantitatem: planos capillos et raros: aptamque coadunationem nato dare non dubitabimus. vincet in eo frigiditas et humiditas. particulariter autem loca quorum figura figuris humanis assimilantur ex figuris scilicet inter circulum signorum et extra conformatis apte et temperare coadunationis corpora conformabunt. Illa vero quorum figurę non sunt versus temperiem corporis in hoc quod eorum figuris assimilantur imitare probantur: et eorum membra suis membris qualibus assimilari similitudine faciunt: ea namque ad magnitudinem vel paruitatem ad fortitudinem quoque seu debilitatem ad conuenientem vel inconuenientem coadunationem faciunt fore procliuiora. Nam illa que ad magnitudinem ea producunt sunt ut leo virgo sagictarius. ad paruitatem ut piscis cancer et capricornus. Item id quod ex ariete tauro leone versus eorum initia et in altiori parte fuerit ad pinguedinem membra faciet meliora procliuiora. Quod autem versus inferiora et eorum extrema locatur: ea maciei magis applicat. In istorum vero contrario id quod ex sagictario geminis et scorpione versus sua principia ponitur: ad maciem declinare facit et lod quod istorum extrema sibi vendicat facit ea</p>
</section>