<article class="just_ahyph sheet transcription txtsrc">
<a class="pagina" href="../f6rb" id="f6rb"></a>
<h1><a class="local" href="#0" title="anchor"></a>¶ Scientia proiectionis radiorum.</h1>
<p>CUm proiectionem radiorum stellarum scire volueris: scias gradus ascendentis et super eum .4. anguios ęqua: dehinc gradus medij cęli longitudine ab initio capricorni: necnon ipius planetę longitudinem ab eodem angulo cum circulo directo considerabis minues alterum de altero: et quod superfuerit ęquatam longitudinem nuncupabis. post hęc addes super ascensiones gradus planetę in circulo directo partem radiationis quam quesieris ex sextili vel .4. <a class="pagina" href="../f6va" id="f6va"></a> seu trino aspectu: si radiationem sinistram inuenire volueris: vel minues eam ex gradu planetę si dextrum radium obseruaueris et quod remanserit: erit locus radiationis primę. deinde addes vel minues eam de ascensionibus gradus planetę in regione ipso et quod superuenerit erit locus radiationis secunde. Post hęc minues locum radiationis prime de loco radiationis secundę: et quod remanserit per ęquatam longitudinem multiplicabis: et quod collectum fuerit diuides per medium actum diei ipsius planetę: et quod exierit erit ęquatio radiationis. Quod si inter gradum ascendentis et gradum medij cęli ipse planeta fuerit: prędictam radiationis ęquationem de secunde radiationis loco subtrahes Si vero fuerit inter gradum medij .C. et gradum occidentis: eam prime radiationi superaddes: et quod collectum fuerit: ipsum erit proiectio radiorum a gradu planetę. Si autem planeta sub terra fuerit: ipsius planetę et anguli terrę longitudinem a principio capricorni per ascensiones circuli directi subtiliter obseruabis: et alterum de altero minuendo reseruabis: quodque remanserit ęquatam radiationem appellabis. Dehinc trinum aspectum si eum operari volueris vel .4. seu .6. superaddes vel minues per circulum directum: et per ipsius regionis ascensiones: ut primę secundęque radiationis locum addiscas. Deinde minorem de maiori subtrahes: et quod remanserit per dimidium arcum noctis gradus ipsius planetę multiplicabis: et quod collectum fuerit per ęquatam radiationem diuides: et quod exierit erit ęquatio radiationis. Si autem ipse planeta fuerit inter gradum .7. et gradum anguli terrę: minues ęquationem radiationis de loco radiationis secundę. Et si inter gradum anguli terrę et gradum ascendentis fuerit: eum prime superaddes: et quod collectum fuerit: erit locus radiationis ęquatę.</p>
</article>