<section class="txtsrc"><p>rabitur profectio in vnoquoque signo: donec mouetur ab illo ad signum quod succedit illud et dicitur mensis profectionis. Quod autem ex parte ascendentis est hora reuolutionis eius est. Quoniam annus qui est ex .365. diebus: et quartam diei fere: cum distributus fuerit per 13 signa: et decimam vnius signi fere: a minuto ascendentis obseruato in reuolutione vsque ad ascendens in quo incepit annus sequens. Accident vnicuique signo .28. dies et quinta diei fere. Tempera quidem mensis solaris sunt diuersa. Et sunt ab ingressu solis in minutum in quo fuerit hora natiuitatis: vsquequo perueniat ad simile illi in secundo signo ab illo. Et vniuscuiusque istarum partium proprietatem patefecimus iam in libris nostris iudiciorum.</p>
<h3 id=".88"><a class="local" href="#.88" title="anchor"></a><span class="txt">⟨.88⟩</span> ¶ Uerbum .88. in directione partis fortunę in annorum reuolutione.</h3>
<p>¶ Cum voluerimus dirigere partem fortunę in aliquo annorum reuolutionis: accipiemus a loco solis in locum lunę in natiuitate: et proijciemus a gradu ascendente anni reuolutionis. ¶ Commentator. Phtolomeus eiusdem verbi scientiam collegit in hoc verbo: ita quod non oportet nos quicquam addere in suo verbo Iam etiam commemorauit hoc dorothius: et vocauit eam partem lunę. Unde reprehendunt eum quidam: ignorantes eius intentionem. Sed hoc est dirigere partem fortunę in anno reuolutionis ad fortunas et infortunas: necnon ad eorum radios.</p>
<h3 id=".89"><a class="local" href="#.89" title="anchor"></a><span class="txt">⟨.89⟩</span> ¶ Uerbum .89. de inuentione domus patruorum et domus filiorum et fratrum.</h3>
<p>¶ Esse aui a .7. et esse patruorum a .6. et hoc modo in ceteris.</p>
</section>