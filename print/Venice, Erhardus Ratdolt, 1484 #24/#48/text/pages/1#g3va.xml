<section class="txtsrc"><p>Accipiamus ergo de .90. diebus quantitatem: et erit inde .45. ab eclipsi: grauius quod accidet ex quo significat. Et eodem modo operare in eclipsi solis.</p>
<h3 id=".25"><a class="local" href="#.25" title="anchor"></a><span class="txt">⟨.25⟩</span> ¶ Uerbum .25. in directione significatorum.</h3>
<p>¶ Diriges significatores cum fuerint in medio cęli cuiuslibet ciuitatis per ascensiones circuli directi secundum ordinem signorum. Et cum fuerint in gradu ascendentis: per gradum ascensionum eiusdem ciuitatis. In his vero quę sunt inter illa fac cum ascensionibus graduum secundum quantitatem casus eorum. Et duo loca ei opposita secundum quantitatem illius: partes vero diriges retrorsum. quia quanto magis crescunt: motus ipsorum principiorum retardantur. ¶ Commentator. Intendit quod directio significatorum: cum fuerint in gradu medij cęli sit secundum successionem signorum: et secundum ascensionem circuli directi. Si vero fuerint in gradu ascendente secundum successionem signorum: etiam per ascensiones ciuitatis. Si vero inter illa fuerint secundum successionem signorum secundum eundem modum: et per ascensiones que equantur inter illa in multitudine graduum: et diminutione illarum. Partium autem directio scilicet fortunę et aliarum: est contra motum stellarum erraticarum. Cuius causa rei est: quia mutatio earum est sicut motus circuli mouentis ceteras stellas fixas. quia gradus partis est de gradu firmamenti: et mouetur in illo. Motus quippe totius est contra successionem signorum.</p>
<h3 id=".26"><a class="local" href="#.26" title="anchor"></a><span class="txt">⟨.26⟩</span> ¶ Uerbum .26. in occultatione hominis vel actionis.</h3>
<p>¶ Fortior occultatio est: cum significa</p>
</section>