<section class="txtsrc"><p>in signo illius: erit almudhebir. Et effectus totius eclipsis: erit secundum naturam almudhebir: secundum quod fuerit directus vel retrogradus vel stationarius. Sed ille effectus eueniet maxime in illis qui sunt de natura signi eclipsis: et stellarum fixarum quę sunt in eo: vel quibus induitur eclipsis id est de natura planetę qui est in signo eclipsis. Et hoc est quod ipse dicit hic: et in alio capitulo secundi libri alabra. Et cętera leuia sunt</p>
<h3 id=".97"><a class="local" href="#.97" title="anchor"></a><span class="txt">⟨.97⟩</span> ¶ Uerbum .97. in patefactione rei occultę per dominum coniunctionis vel preuentionis habentem plures partes in ascendente</h3>
<p>¶ Dominus coniunctionis vel pręuentionis: cum fuerit in angulo rei quartę: perficietur res. Et similiter id quod volumus durabile vel stabile permanere. Cunque se occultauerit quispiam: et ipse in angulo medij cęli fuerit: apparebit occultans. ¶ Commentator. Dominus coniunctionis vel pręuentionis est planeta habens plures partes in ascendente coniunctionis vel preuentionis scilicet cum illis et in gradu eius et ipse reuoluitur cum effectu humano. Et iam patefeci hoc in verbo .65. et ex ipsius natura est ut occulta detegat: et alleuiet difficilia. Ob hoc cum fuerit in medio cęli: occultationis alicuius rei: apparebit quod est occultum.</p>
<h3 id=".98"><a class="local" href="#.98" title="anchor"></a><span class="txt">⟨.98⟩</span> ¶ Uerbum .98. in domino anguli anni ascendentis et quartarum mensium et signisicatione super sementa: et fructus: et pręcium eorum.</h3>
<p>¶ Dominus anguli coniunctionis et pręuentionis: necnon et quartarum anni: cum fuerit fortis erit eorum esse quod significat scilicet si fuerit in angulis vel in succedentibus. Et cum debilis fuerit: erit vile scilicet in cadentibus. Et similiter</p>
</section>