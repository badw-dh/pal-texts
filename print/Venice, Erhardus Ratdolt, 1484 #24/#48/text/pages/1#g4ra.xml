<section class="txtsrc"><p>¶ Commentator. In hoc conuenerunt antiqui: quod venus faciat delectationem adipisci et non est dubium: quoniam eius locus magis sit idoneus delectationibus. Et sepe vidi quosdam: in quorum natiuitatibus venus erat in ariete: et eorum ascendens in eodem. fuitque eorum delectatio in videndis rebus famosis: eo quod visus sit in capite: et caput significatur per arietem et ascendentem. Et quibusdam vidi eam in leone: qui fuerunt multum amatores mulierum: eo quod leo habet cor in quo est amor quia libra habet verenda. fuitque libido quorundam incesta: secundum fortunarum et infortunarum aspectum ad illam.</p>
<h3 id=".28"><a class="local" href="#.28" title="anchor"></a><span class="txt">⟨.28⟩</span> ¶ Uerbum .28. in confortatione nature compositę ex naturis duarum stellarum erraticarum.</h3>
<p>¶ Cum vero acciderit tibi vt luna corporaliter duobus planetis coniungatur: quere eius corporalem coniunctionem cum aliqua ex stellis fixis: cuius natura sit commixta ex naturis ex vtriusque. ¶ Commentator. Cum necesse fuerit: confortare naturam compositam: de naturis duarum stellarum erraticarum: et difficile nobis fuerit vt sit significator: siue fuerit luna siue alter planeta: in aspectu eorum: aspiciemus aliquas ex fixis: quarum naturę sint compositę ex naturis illarum erraticarum: et inuestigabimus ut sit luna vel significator iunctus corporaliter illi. Et hoc adeo patet ut non indigeat exemplo. quę in .9. capitulo primi libri alabra inuenies.</p>
<h3 id=".29"><a class="local" href="#.29" title="anchor"></a><span class="txt">⟨.29⟩</span> ¶ Uerbum .29. in cognitione dignitatis </h3></section>