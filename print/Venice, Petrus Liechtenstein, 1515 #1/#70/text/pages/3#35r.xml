<section class="txtsrc"><p>tione eorum in aliquo eorum que videntur. In Luna autem propter velocitatem sui cursus erit diversitas manifesta sensibilis, scilicet erit quasi tres quinte unius partis.</p>
<p>Ad hoc autem ut possimus dies convertere cum noctibus suis temporales diversos datos qui sunt in qualibet duarum medietatum duarum longitudinum, scilicet qui sunt a medietate diei aut a medietate noctis usque ad medietatem diei aut usque ad medietatem noctis, et facere eos dies medios equales, considerabimus quanta sit longitudo dierum cum suis noctibus que est inter locum primum notum, in quo fuit Sol, et inter locum eius secundum, ad quem pervenit in illis diebus cum noctibus suis, et in quo loco partium orbis signorum fuit, et ad quem pervenit per cursum medium et per cursum diversum. Deinde post hoc assumemus quod ex partibus erit inter duo loca per motum Solis diversum qui videtur et mittemus illud in tabulas elevationum sphere recte et considerabimus quot tempora equationis diei quibus celum mediatur sint coram ipsis. Deinde assumemus superfluum quod erit inter illa tempora inventa et inter partes motus medii et videbimus quantitatem illius superflui, quota scilicet pars sit unius hore equalis, et servabimus ipsam. Cum ergo fuerit numerus temporum maior longitudine partium motus medii, addemus illud numero dierum cum noctibus suis positorum. Et cum ille fuerit minor, minuemus ipsum ex numero dierum. Quod ergo provenit post augmentum vel diminutionem est quod comprehensum est et conversum ex diebus diversis in dies equales cum noctibus suis. Per hos ergo dies comprehensos equabis computationem Lune per motum suum medium, qui est in tabulis Lune. Et ex hoc manifestum est nobis quod cum voluerimus convertere dies medios equales cum noctibus suis in dies temporales diversos cum noctibus suis, assumemus augmentum illorum temporum aut diminutionem ipsorum et operabimur per ipsum secundum conversionem eorum que narravimus. Fuit autem locus in quo fuit Sol secundum computationem nostram in principio annorum Nabuchodonosor in prima die mensis Thut, qui est ex mensibus Egyptiorum, in media die per motum eius medium, sicut iam ostendimus ante hec parum, in quadragesimoquinto minuto prime partis Piscis et per motum suum diversum in tertia parte et octavo minuto Piscis fere.</p>
<p>Expleta est dictio tertia Almagesti Ptolemei Pheludiensis.</p>
<p>Cum addideris super annos Iazdaiart<span class="note"><a aria-label="24" class="note txt" href="#n24"></a><small class="note" data-sign="24" id="n24"> <i class="txt">One could equally read</i> Iamdaiart<i class="txt">. Paris, BnF, lat. 14738 (55v, line 5) reads</i> Iazdaiart <i class="txt">too. The Greek text does not contain the annex to chapter 3.</i></small></span> et menses et dies eius 955 annos et tres menses, erunt qui proveniunt anni Alexandri, per quos intravi in canonem Theonis Alexandrini. Et cum addideris annis Iazdaiart<span class="note"><a aria-label="25" class="note txt" href="#n25"></a><small class="note" data-sign="25" id="n25"> <i class="txt">One could equally read</i> Iamdaiart<i class="txt">. Paris, BnF, lat. 14738 (55v, line 7) reads</i> Iazdaiart <i class="txt">too. The Greek text does not contain the annex to chapter 3.</i></small></span> et mensibus eius et diebus 1379 annos et tres menses, erunt qui provenerint anni Nabuchodonosor, qui sunt anni per quos intrabis in hunc librum.</p>
<table class="card" style="border-collapse:collapse">
<tr>
	<td style="border:solid #88a 1.0pt;border-left:none;padding:0.25rem 0.5rem;vertical-align:top"><div style="text-align:center">Ferie annorum</div></td>
	<td style="border:solid #88a 1.0pt;border-left:none;padding:0.25rem 0.5rem;vertical-align:top"><div style="text-align:center">Feria</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Primus dies annorum Alexandri</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">2</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Primus dies annorum Philippi</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">1</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Primus dies annorum Nabuchodonosor</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">4</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Primus dies annorum diluvii</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">5</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Primus dies annorum Arabum</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">5</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Primus dies annorum Iazdaiart<span class="note"><a aria-label="26" class="note txt" href="#n26"></a><small class="note" data-sign="26" id="n26"> <i class="txt">One could equally read</i> Iamdaiart<i class="txt">. Paris, BnF, lat. 14738 (55v, line 15) reads</i> Iazdaiart <i class="txt">too. The Greek text does not contain the annex to chapter 3.</i></small></span> regis Persarum</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">3</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Primus dies annorum Diocletiani</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">5</div></td>
</tr>
</table>
<table class="card" style="border-collapse:collapse">
<tr>
	<td style="border:solid #88a 1.0pt;border-left:none;padding:0.25rem 0.5rem;vertical-align:top"><div style="text-align:center">Reductio erarum</div></td>
	<td style="border:solid #88a 1.0pt;border-left:none;padding:0.25rem 0.5rem;vertical-align:top"><div style="text-align:center">Anni</div></td>
	<td style="border:solid #88a 1.0pt;border-left:none;padding:0.25rem 0.5rem;vertical-align:top"><div style="text-align:center">Menses</div></td>
	<td style="border:solid #88a 1.0pt;border-left:none;padding:0.25rem 0.5rem;vertical-align:top"><div style="text-align:center">Dies</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Quod addunt anni Alexandri super annos Christi</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">311</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">3</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">2</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Quod est inter annos Philippi et annos Iazdaiart<span class="note"><a aria-label="27" class="note txt" href="#n27"></a><small class="note" data-sign="27" id="n27"> <i class="txt">One could equally read</i> Iamdaiart<i class="txt">. Paris, BnF, lat. 14738 (55v, line 11) reads</i> Iazdaiart <i class="txt">too. The Greek text does not contain the annex to chapter 3.</i></small></span></div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">955</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">3</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">0</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Quod est inter annos Philippi et annos Arabum</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">945</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">3</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">26</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Quod est inter annos diluvii et annos Iazdaiart<span class="note"><a aria-label="28" class="note txt" href="#n28"></a><small class="note" data-sign="28" id="n28"> <i class="txt">One could equally read</i> Iamdaiart<i class="txt">. Paris, BnF, lat. 14738 (55v, line 13) reads</i> Iazdaiart <i class="txt">too. The Greek text does not contain the annex to chapter 3.</i></small></span></div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">3735</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">10</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">23</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Quod est inter annos Nabuchodonosor et annos Iazdaiart<span class="note"><a aria-label="29" class="note txt" href="#n29"></a><small class="note" data-sign="29" id="n29"> <i class="txt">One could equally read</i> Iamdaiart<i class="txt">. Paris, BnF, lat. 14738 (55v, line 14) reads</i> Iazdaiart <i class="txt">too. The Greek text does not contain the annex to chapter 3.</i></small></span></div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">1379</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">3</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">0</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Quod est inter annos Alexandri et annos Arabum</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">932</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">9</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">17</div></td>
</tr>
<tr>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:justify">Quod est inter annos Christi et annos Arabum</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">621</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">6</div></td>
	<td style="border-bottom:solid #88a 1.0pt;border-left:none;border-right:solid #88a 1.0pt;border-top:none;padding:0.25rem 0.5rem;vertical-align:top"><div style="text-align:right">15</div></td>
</tr>
</table>
</section>